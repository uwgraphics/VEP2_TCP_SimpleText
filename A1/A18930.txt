NARCISSUS. SIVE AMORIS IVVENILIS ET PRAECIPVE PHILAVTIAE BREVIS AT QVE MORALIS
DESCRIPTIO



LONDINI, Excudebat Thomas Scarlet. 1591.

CLARISSIMO ET NOBILISSIMO DOMINO HENRICO COMITI SOVTHAMTONIAE: Johannes
Clapham virtutis, atque honoris incrementum, multosque annos foelices exoptat.
NOnnihil vereor (illustrissime Domine) ne multis ego cum Narcisso meo, cuius
in his versibus errores descripsi, ipse etiam videar vmbram affectare propriam,
and cum eodem prorsus insanire. Quid enim stultius, aut ineptius, quam cum tuto
latere liceat, aliorum se iudicio temere exponere, eaque in publicum proferre,
quae nihil aliud prae se ferunt, quam ingenij tantum leuis, atque otiosi
indicium? Caeterum qualiscunque erit aliena de me opinio, haud male mecum
agetur, spero, sitene ram hanc prolem, quasi iam postliminio natam, (licet
multis forsan abortiua videri possit) honoris tui patrocinio dignam
existimaueris. Placeat ergo (Honoratissime) quantulumcunque hoc poema sub
nominis tui auspicio non infoeliciter in lucem proditurum, vt certum animi erga
te multum officiosi, honorique tuo maxim deuoti testimonium excipere. Quod,
cum perlegeris, si gratum tibi esse intellexero, sat equidem habeo, sin aliter
praeter optatum euenerit, humiliter obsecro, parcas erroribus meis, and vmbram
tantum (quae nihil est) te vidisse arbitrere.

NARCISSUS.
VEr erat, and roseis surgens Aurora quadrigis
Liquerat Oceanum, cum Sol coepisset ab ortu
Praecipiti cursu noctes aequare diebus,
Tum iam nuda diu folijs, and floribus arbor,
Et foecunda nouo tellus velatur amictu.
Tum frondere nemus, lenti turgescere vites
Incipiunt, montesque and laeta virescere prata.
Vndique per syluas volucrum concentus in auras
Labitur, and varijs resonant clamoribus arua.
Tum stabulis audent pecudes exire, solentque
Ludere pastores calamis, dum valle relicta
Excelsis teneri saltant in montibus agni.
Est in secessu long pulcherrima, dives,
Maximaque illarum gelidis quas alluit vndis
Oceanus, varijs terrae ditissima donis
Jnsula, (quae graditur Phoebus; cum vespere sero
Tendit ad Occasum) quae Fortunata vocatur.
Quippe sub imperio Reginae virginis aucta
Floret, and aeterna fruitur secura quiet.
Hic ortus Narcissus erat pulcherrimus (atqui
Natus abortiuus) iuuenis, quem luminis orba
Prosperitas genuit, peperitque Superbia vana,
Et tepido Erroris nutriuit Opinio lacte.
Grandis in hac terra sylua est, vbi fertur Amoris,
Aula Dei coeci, multis been nota teneri.
Florida (ni fallor) dicta est, latissima sylua,
Splendida, densa, virens, altis circundata muris,
Nam semel ingressi vix inde reuertere possunt.
Regia porta, micans auro, speciosa columnis
Noctes, atque dies patet ingredientibus, atqui
Non licet ingressis sine dextra numinis, idque
Per rigidos mentes, perque ardua saxa redire.
Praeteriens portam facilis tibi trames, vtrinque
Consitus arboribus patulis aequi ordinis; Jllic
Mollia lasciuae posuere cubilia Musae.
Hinc, atque hinc nemus est, and inextricabilis error.
Vlterius gradiens augusta palatia cernes
In quibus historiae vestres pinguntur eorum,
Quos olim pharetratus Amor superauerat; Jllic
Herculis effigies telas, and fila tenentis,
Quem positis armis, niueo velamine cinctum
Vndique formosae circumsedere puellae.
Quin and Abydeni tristis fortuna Leandri
Pingitur, vt tunadas nimis audax pernatat vndas
Jpse ratis, remi, tenerae, quoque vela carinae,
Cuius vt aduentum modo sperat amabilis Ero,
Perfida nocturno male conscia flamma labori
Prodit, and (infandum) miseros extinguit ama^tes;
Jllic magnanimus Troianae gloria gentis
Hector, and infoelix Paris, and furiosus Achilles.
O ibi quae strages populorum, and funera regum,
Magnorumque ducem, quos omnes vna perire
Faemina, purpureasque animas effundere fecit.
Jllic Scipiadae victores, impiger illic
Hannibal, and magnus Caesar, duo flumina belli,
Atque alij multi, quos sub iuga dura redegit
Soeuus Amor captos, and de quibus ille triumphat.
Huc proper ant iuuenes, loetissima turba, laboris
Jmpatiens, audax, penitus secura malorum.
Huc simul agglomerant, vt candida tecta columbae
Vtque petunt densi demortua corpora corui,
Sieve vt apes aestate solent per rura volare,
Cum prima repetunt foetae praesepia nocte.
Huc inter alios in sueto ardore calescens,
Candida cui comites Libertas, atque Juventus
Iam celeri gressu noster Narcissus adibat.
Cum venit ad syluam, quae lata Cupidinis aula est,
Lurida Pigrities, cui cura, vt limina seruet,
Praeforibus iuuenem recipit, comiterque salutat,
Corpore crassa, rubens oculis, incompta capillis
Per latos humeros pendentibus, at que supremo
Pectore nuda, nihil praestat, sed tota iocatur,
Ludit, edit, dormit, Venerique est fida ministra.
Illa sui iuuenis blandis amplexibus haerens
Exultat, manibusque tenens comitatur euntem,
Et simul ad coeci penetralia ducit Amoris.
Primus ibi Visus gradus est, Sermoque secundus
Tertius est Tactus; supra sedet ipse Cupido,
Cuius dextratenet calamos, arcumque sinistra,
Vestis ei nubes variae, flammaeque cathedra,
Ex vtraque manu Dolor, and malesuada Voluptas,
A tergo lacerata comis sedet atra Ruina,
Effrontisque Pudor simul, and deformis Egestas
Luget, and aeternum stultos lugebit amores.
Dum miser huc illuc iuuenis circumspicit, arcum
Acer tendit Amor, calamumque immittit acutum,
Qui modo per venas, perque ilia feruida transit;
Protinus and magna clamatur voce per aulam
Noster eris, captum date sub numine nostro.
Ille tener calami violento saucius ictu
Pectore vulnus alit, (mirum) nil sanguinis illic
Apparet; siquidem grauiora pericula dicunt,
Cum tacita internis celantur vulnera venis.
Accedens propius, tuus, o tuus inquit. Amoris
Seruus ero, and flexis genibus se subijcit illi,
Ceu rapidis ventis tenuissima cedit arundo.
Surgit Amor, iuuenem solique affatur ab alto.
Mitte omnem Narcisse metum, recteque notato,
Que tibi dicturus, memorique in mente repone.
Sint tibi Deliciae, nutrices, Otia, curae,
Blanditiae cibus, and solatia maxima, Nugae,
Spesque Timorque tui comites, and amica Voluptas,
Temporis amissi, sumptus, magnique laboris
Poenite at nunqua^ (parcos Amor odit, vt angues)
Si tibi virgo placet, quamuis pice nigrior, illam
Formosam, mollem, nitidamque vocare memento.
Si deformis erit, faciem laudare venustam,
Prespicua^ frontem, roseasque genas, and lumina clara,
Lumine quae dices Lunae praestare bicorni,
Et vultum Solis radios, Solemque refer,
Cum pleno aspectu toto nitet aureus orb,
Candida colla, manus longas, flauosque capillos,
Erectosque humeros laudabis, and improba blandis
Suppleat ars verbis quicquid natura negauit.
Denique dic puro Venerem superare nitore,
Ingenio Musas ipsas, Charitesque decore.
Creed in amore tuo multum mendacia prosint
Et conficta dolo, been quae simulata, probantur.
Praecipue (vt fertur) laudari foemina gaudet
Qualiscunque, licet falsa, and ludibria narres,
Vera pistat; siquidem leuis est, and credula semper,
Garrula voce, sibi contraria, vana, superba,
Lubrica, crudelis, mutabilis, atque morosa.
Qui sequitur fugiet, fugientemque ipsa sequetur,
Quidque velit, nescit, quod tu vis improba nolet,
Vult, no^ vult, and nunc, quod nuper amauerat, odit.
Tam vaga foemineo cerebro est innata voluntas;
Sis quoque facundus sermon, and sit tibi mollis
Vestitus, varius forma, atque color, memento
Mores sectari, cantare, salire, iocari,
Ludere nunc fidibus, nunc tristes scribere versus,
Jn quibus (vt mos est) fortunam, and fata dolebis,
Nunc dare vota, fidem verbis, iurare per astra,
Perque Deos, multum promittere, fingere. Nullam
Quippe fidem regni, nullamque Cupidinis olim
Dixerunt veteres, vereque haec comprobat aetas.
Muneribus tents, quia multum munera possunt.
Quod castrum, aut murus quis in expugnabilis auro est?
Qualiscunque alijs, tibi semper amabilis esto
Sisque tibi gratus, quoniam tu dignus amore,
Dignus amore tui, quem forma, and mollior aetas,
Ingenium, vires, virtus, and caetera reddunt
Foelicem, similem tibi tempora nulla tulerunt.
Sic tua te nimium lactabit opino, donec
Vmbra captus eris, coecusque peribis in illa.
Talia fatus Amor, diuellit ab arbore ramum,
Qui gelida maduit lethaei fluminis vnda,
Et teneri frontem, formosaque tempora spargens,
Te posthaec, inquit, Narcisse haud noueris ipse.
Hinc facie iuuenis mutari, aut mente videtur.
Mox ascendit equum, qui caeca Libido vocatur,
(Quippe ferox nunqua^ morsu^, neque fraena ferebat)
Protinus vt dorso sessorem sentit inermem,
Cursitat huc illuc, iuuenis per deuia fertur,
Per loca plena rubis, spinosa, incognita, dura,
Per iuga, per valles, puteos, latebrasque ferarum,
Per vada, per fluuios, per mill pericula donec
Decidat in terram pronus prope flumen amoenum,
(Per ripas dum currit equus) cui praepite cursu
Fons ruit ex alto scopulo, atque Philautia vulgo
Dicitur, hac postquam sitis illi extinguitur vnda,
(Nam valde incaluit iuuenis, sudansque sitiuit)
Continuo cerebrum sopor opprimit, atque per amne^
Decumbit lassus viridi been cespite fultus,
Securusque leni Zephyro spirante quiescit.
Iamque fere medium rapido Sol lumine coelum
Attigerat, cum vix somno experrectus in auras
Oscitat, and retro iuuenis circumspicit, vt qui
Vix loca, vix sese noscit (mirabile) tandem
Surgit, and adripas erecto corpore dumstat,
Vmbram flammigeri Solis splendore nitentem
(Quae formam liquidis quasi viua^ reddit in vndis)
Aspicit, aspectuque suo stupet inscius, atque
Iam dubio, cuius facies sit, pectore voluit.
Accedens propius fluuio sua lumina figit,
Atque gemens alta dum clamat voce per auras
Garrula ab aduersis respondet montibus Echo.
O forma, and facies vere pulcherima rima
Quae colis hunc fluuium, que^ nutrit fons sacer acer
Quisquis es, haud nosco, sed sifas quaerere rere
Dic precor, and tualaus de me cantabitur itur
Quis novuus hic ardor turbati pectoris oris
Qui flammas solito maiores parturit urit
Nil mihi respondes? frustra clamatur amatur
Si placet, exito, simul hic sedeamus eamus
Atquocunque ieris, te nolo relinquere quaere
Clara dies sine te mihi nox, and terror and error
Rosque leuis sine te mihi cana pruina ruina
Astiuusque calor sine te nix aspera spera
Quid sine te sperem? number vox clamoris amoris
Per syluas resonans tandem cognoscitur? itur
Spes in amore meo sine te iacit obruta ruta
Solamen sine te dolor est, and amaror amaror
Et nequeo sine te, sine vita viuere uere
Non adeo rudis est facies, and agrestis agrestis
Vt tibi spernendus videar, vel ineptus ineptus
Qui fruar optato. Meafama perennis Erynnis
Fama mei miseri, qui iam periturus iturus
Te Narcissus amat; non vox ea perfodit odit
Multae me Nymphae petierunt vndique dijque
Quis sonus irridet gemitum clamantis? amantis
Heu pereo, tempus sine fructu labitur itur
Quique sua multos facie pellexerat errat
Hunc facies aliena, ignotaque pellicit icit
Pellicit (infandum) cogitque perire perire
O miserere mei mea fata dolentis olentis
Et miseram sine te vitam degentis egentis
Nil mouet, vt video, totus sine spe queror error.
Talia clamantem ridet resonabilis Echo,
Dum stupet ipse sibi, propioque exardet amore.
Soepe petit fluuium, velut oscula blanda daturus,
Cumque petit petitur, sed quod petit inscius, vmbra^
Non putat esse suam, nec quid sit noscit ineptus.
Soepe manus offert, and signa remittit imago,
Quae motum adstantis liquidis imitatur in vndis.
Sic dum turbat aquas, facies obscura videtur,
Et videt, and queritur, sed quod vult possidet ipse,
Atque frui nescit, tantus tenet error amantem.
Nunc solito Phoebus cursu peragrauerat orbem,
Moxque venire parat, tenues quae dissipat vmbras.
Tum iam visa diu liquidas vanescit in auras
Vmbra, nec apparet iuueni, qui quaerit vbique.
Paellida nunc facies, modo quae formosa, dolor
Viscera sicca, manusque tremunt, speciosaque pendent
Brachia, paulatim frigescit sanguis, and expes
Extrema fundit miseras has voce querelas.
Ergon' abire voles? miserumque relinquere amante^
Quo fugis? ah nimium crudelis, siste parumper,
Et videam saltem, si tangere non licet, ora.
At frustra exclamo, quoniam reuocabilis ille est.
O vos syluicolae Satyri, Faunique bicornes,
Naiades, and sacrae Dryades mea tristia fata
Plangite, nam vester queritur Narcissus, and aeger
Quod modo vidit amans, sine spe nunc luget ademptu^,
Quodque oculis placuit, nunc pectus perfodit ipsum,
Sic vidi, and pereo, sic vult fortuna, vel error.
Haec vbi dicta dedit tendens ad sydera palmas,
Terque gemens dicit pereo, formose valeto,
Dure nimis, repetens iterum, formose valeto,
Deficiunt vires, and vox, and spiritus ipse
Deficit, and pronus de ripa decidit, and sic
Ipse suae perijt deceptus imaginis vmbra.
Protinus haec miseri casus vulgata per orbem
Fama volat (nec enim quicquam velocius illa est)
Cum iuuenis mortem venus indignata serena
Despicite coelo, coetuque adstante deorum
Has querulas profert lachymanti voce loquelas.
Nonne mei miseret Narcissi, cuius amores
(Proh dolor) infandi scopulos, and littora, ripas,
Syluarum abstrusas latebras, clausasque cauernas,
Aerios montes, valles, loca deuia, lucos,
Oceanum penetrant, and coelos, tecta deorum,
Atque Stygis tandem penetrabunt fluminis vndas?
Non prorsus morietur (ait) sed viuet in herba.
Flos erit, atque suo sumet de nomine nomen,
Cuius erit croceus maculis color intimus, atqui
Per medium folijs cingetur mollior albis.
Sic Narcissus erit specie formosus, vt olim,
Flosque Iuuentutis (siquidem placet) inde vocetur.
Annuit his verbis superum celeberrima turba,
Et subito (vt fertur) corpus iuuenile vigentem
Vertitur in florem, retinens sua nomina semper,
Flosque Iuuentuti sacer est, been notus in aruis.
Vltima sors haec est nimium infoelicis amantis.
FINIS.

