IACOBUS Dei gratia Magnae Britanniae, Franciae and Hiberniae Rex, Fidei
defensor, etc. Omnibus quorum interest hasce nostras legere, Salutem. GENS
SYLVIA quae a Sylvis ducit nominis originem, celebris est in multorum populorum
monumentis, maxim vero apud Romanos, ubi and antiquitate habita est prima, and
omnium in Republica honorum gessit insignia, diadematis particeps, and fascium,
and purpurae. Quum ea urbs Colonias in suum orbem duceret, ubique etiam sparsit
familiarum cognomina: nec incredibile est quos and alibi, and in altera
Hesperia Sylvios hodie habemus ab his esse primis parentibus: cupiditate
mortalibus insita antiquitatis suae decus servandi, cum in aliis vestigiis, tum
maxim in cognomentis Majorum. Apud nos in Scotia Gens Sylvia, sive eo a
Rectore populo olim commigrarit, sive aliunde advecta sit (nam vastus transacti
temporis hiatus absorpsit originis memoriam) in varias hoc tempore familias and
domos divisa est, quibus suus cuique honos meritaque in patriam: omnes tamen
una se cognatione fatentur contineri, and populari idiomate Wood a Sylvis
retento nomine appellari consuevere, perpetuamque in gentilitijs insignibus
testem ferunt and originis and nominis, ARBOREM, eo quo in huius diplomatis
margin illa insignia appingi jussimus modo. Earum familiarum notissima una est
in Scotorum historia LARGOA, sic dicta a loco in tractu Fifano, ubi avita ejus
familiae praedia ad Germanicum Oceanum jacent porrecta, nullius paene rei
indiga ad usus vitae, paucis ab Andreapoli, illa litterarum officina,
milliaribus. Tulit haec domus viros magnanimos, quorum forti fidelique opera
saepe usi sunt majores nostri, Scotorum Reges, temporibus difficilibus, quando
and intestinis seditionibus and exterorum minis Majestas Principum
periclitabatur, nulla tamen re claruerunt, magis quam militia navali, qua and
hostibus invidendum extorserunt virtutis testimonium, and fluctuantes populorum
suorum animos continuerunt in officio. Ex hac stirpe Sylviorum Largoa, multae
succrevere propagines, multi rami trunci illius unde pullularunt genium
referentes, qui dum patriae necessitas posceret, nulla domi defugerunt
pericula; in pace autem, ne virtus otio torpesceret, in peregrinam ierunt
militiam ad confoederatos nostros, quorum in auxiliis esse voluerunt. Eorum ex
numero fuit vir nobilis Thomas Wood, qui flagrante Gallia civili bello, ad
HENRICVM IV. fratrem heu quondam nostrum charissimum se contulit, ubi Regi illi
magno innotuit perpetuus castrorum comes, perceptisque non paucis virtutis suae
praemiis tandem cessit fato, relicta ex conjugio filia, cujus gratia haec
testata volumus, cuique multis nominibus favemus, Domina Oportuna Wood, quam
volupe nobis est audire ita se in omni vita gessisse; ut nobilissimae familiae
neptem decuit, morumque integritate, industria and fide id consequutam esse
quod perpaucis contigit, ut perpetua floruerit gratia apud Serenissimas sorores
consanguineas nostras, hanc Hispaniarum stirpis Gallicae, illam Galliarum
stirpis Austriacae Reginam alterius nutrix, alterius cubicularia; intimis
utrique and Serenissimae Reginae Matri chara ministeriis. Deo omnia
praestantissimae feminae capta prosperante and conjugium ejus, quod faustis
initi in Gallia omnibus utriusque sexus liberis beante, tribus jam filiabus
nuptum datis, una in Gallia; duabus in Hispania, in familias non indignas
Largoa domo and Sylviis majoribus. Ita cum omnia ad popularem nostram Dominam
Oportunam Sylviam conspirarent ornandam, religio nobis fuit illi in nobilitatis
testimonio deesse, veritate praesertim ipsa quae diximus omnia firmante. Quae
tamen ut apud omnes majorem mererentur fidem, chirographo nostro magnum Angliae
sigillum addi jussimus.

Datum e Palatio nostro Westmonasterii, die sexta Aprilis. Anno Domini
M.DC.XXIV. Signatum fic, JACOBVS R.
Et paulo inferius. Ex mandato, THO. RHAEDUS.


