Selectae aliquot legum atque ordinationum Academicarum particulae, quas D.
Procancellarius, quo magis hoc seculo ad neglectum aut desuetudinem vergere
videntur, eo impensius a singulis (pro suo cujusque loco atque officio)
observandas proponit, in virtute juramenti, and sub poena quae incumbit
transgressoribus.


1 SCholares omnes modestiam omnibus in locis colant: inferiores superioribus
loco cedant, and debita reverentia prosequantur.

2 In templis scholisque nemo ausit sedilia conscendere, nemo in publicis
exercitiis indecorum strepitum edere, pedibus pulsando, pluteos caedendo,
cachinnando, sibilando, aut indecenter excreando.

3 Dominicis festisque diebus, dum conciones antemeridianae pomeridianaeque
habentur in ecclesia beatae Mariae, nemo scholaris quocunque prtextu adeat
conciones in aliis templis.

4 In templo beatae Mariae nemo infra gradum Magistrorum (nisi men's Sociorum
commensalis fuerit) intrare praesumat in aream Magistris destinatam, aut
superiora ex utroque areae latere sedilia occupare.

5 Nemo galero utatur, aut in collegio, aut extra collegium; exceptis
Nobilibus, and Militum primogenitis. Graduati, cum pileis scholasticis, utantur
etiam epitogiis: in publicis vero disputationibus, concionibus ad clerum,
supplicationibus, and congregationibus universis, habitu atque capucio (juxta
solennem Academiae formulam) Regentes insigniantur.

6 A congregationibus Magistri Regentes and Non-regentes sese ne absentent;
praesentes vero, nec discedant sine venia, nec disciplinam gravitatemque tanti
Senatus, rixis, clamoribus, transcursibus, conglomerationibus, aut subselliorum
scansionibus violent. Bedelli congregationes in singulis collegiis singulas
convocent, atque in collegiis ibi, ubi omnes commode audire possint.

7 Sermo Latinus tantum audiatur, tam in publicis conventibus scholisque, quam
in mensis collegiorum and familiaribus colloquiis.

8 Lectores publici omnes statis diebus horisque diligenter praelegant:
auditores lectionem aliquam ejus professionis cui assignantur ne omittant:
Decani collegiorum monitores septimanatim singulos singulis scholis artium
constituant: monitores, finita statim lectione, schedulam absentium exeuntiumve
(pro suo cujusque collegio) alteri Bedellorum tradant, sub poena statuti:
Bedelli septimanatim deferant ad Procancellarium, sub virtute juramenti.

9 Inceptores, Baccalaurei, Quaestionistae, Sophist omnes, Moderatores
praecipue and Disputantes, ab omnibus invitationibus, comessationibus and
compotationibus (tam publicis quam privatis) omnino abstineant, sub poena
infami publica sententia infligend, and suspensionis ad annu^ ab omni gradu
suscepto and suscipiendo.

10 Ad publicas Magistrorum disputationes ut exeant e collegiis redeantque
honesto comitatu stipati, Decani collegiorum ex statuto curent: Baccalaureorum
atque Sophistarum ut intersit sufficiens numerus, Procuratores videant.

11 In disputationibus omnibus Magistrorum, Baccalaureorum, and Sophistarum
(sive public habeantur in Academia, sive privatim in Collegiis) nulla neque
oration, neque quaestionum explicatio, a quoquam (Theologis, Jurisconsultis, and
Medicis exceptis) de scripto legatur, sub poena quinque solidorum, toties
quoties, inter Procuratores atque Bedellos dividendorum.

12 Nemo scholaris (publicis privatisque officiariis exceptis) forum
frequentet, vel diutius in plateis moram trahat, aut in tabernas, cauponas,
diversoria, officinas ptivendulorum, aedesve privatas (nisi justa de causa per
Procancellarium approbanda) sese immittat.

13 Nemo ocreatus simul and togatus incedat: nemo canes venaticos alat, neve
balistis utatur aut bombardis, aut retia tendat volatilibus.

14 In festivitate Nata^^tia nemo cum lychnis aut larvis, neve cum tubis aut
tympanis exeat e collegio suo.

15 Nemo se intromittat in solennes conventus (quos Sessiones aut Assisas
vocant) neque in electiones militum Parliamentariorum, aut in lustrationes
armorum.

16 Portae collegiorum horis statutis claudantur: and nemo scholaris extra
collegium in privatis aedibus cujuspiam praesumat pernoctare.

17 Quaestionistae in scholas a Patre suo producti, Praevaricatores etiam
omnes, and Tripodes, and alii Disputantes, a mimicis salutationibus, and rerum
politicarum, magistratuum, aliorumve nominationibus, a jocis quoque
scurrilibus, a gesticulationibus, obscoenitatibus, Anglicani sermonis ineptiis,
dicteriisque omnibus penitus abstineant, sub poena suspensionis, vel (si
atrocitas facti postulaverit) expulsionis.

CANTABRIGIAE (...)

