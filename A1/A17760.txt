IS QVI DE SE CONFESSVS EST in caput alterius non torquebitur. L. Repeti. ff.
de quaest.
IAm fera perpessus repetitae tormina poenae:
Quam sine fine putat, si sine fine silet;
Multa dolens, iustaque furens Sempronius ira,
Ingemit, and tales fundit ab ore sonos:
Non ego, quam primo memini sperasse, salutem
Nunc peto: non vitae tempora longa meae.
Sed neque crudeles cupio mitescere poenas:
Nec properare citam per mea vota necem.
Et fateor, (nec iam prodest delicta fateri)
Et nunc alterius, non mea, facta gemo.
Dic mihi, Modestine, quid hic decernere possim?
Dic, precor, hac specie quid sibi jura velint?
Vix sua, vix extorta malo confessio damnat
Autorem, nec habent verba coacta fidem.
Scilicet in socios ea vox expressa valeret,
Quam vix in dominum jura valere sinunt?
Ah quot, and heu quam falsa, malo cogente, fatemur?
In se mendaci poena furore ruit.
Quis non alterius redimat sua damna dolor?
Et quem non peraget lingua coacta reum?
Ergo, de proprio confessum crimine, iura
Torqueri prohibent in caput alterius.
TESTIS PECVNIA CONDVCTVS, adveritatem dicendum, quamvis vera dicturus, non
admittitur. L. Testium fides, ff. de test.
IPsanitore suo, nullos mentita colores,
Attrahit invitos ad sua vota fides:
Lucis amans, nullos occultans vest recessus:
Turpiae quo condat munera nuda sinum.
Scilicet officium precio praestare iubebis?
Mayor erit lucri, quam pietatis, amor.
Et tibi sancta fides, non quod sit sancta, placebit;
Sed quod sit dives, quod dare multa velit.
Nam seu falsa putes vanae mendacialinguae;
Sunt, etiam accepto munere, falsa tamen.
Sive putes verum, foret id sine munere verum:
Ipsa petunt vocem iura, fidemque tuam.
Add quod acceptum dicturus vera per aurum,
Non sine iure tibi detrahis ipse fidem.
Et quam nulla movet sancti reverentia very,
Sponte laboranti testis vt esse velit;
Quis non venalis metuit periuria linguae?
Quis non empta putet verba carere fide?
I nunc, and precium vetitosque paciscere nummos:
Vt levior tanta sit tibi part fides.
Ergo venalem numerata pecunia vocem
Elevat, in Dominum perniciosa suum.

