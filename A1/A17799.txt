STatuta quaedam primaria, and aliquot insuper Ordinationes per Dom.
Procancellarium, Praefectos, and (in eorum absentia) Praesides Collegiorum
constitutae: ac deinde in Domo Regentium and non Regentium promulgatae,
vnanimique eorum consensu in Statutorum numerum ascriptae: Ad ACADEMIAE
Honorem, Salutem, and Disciplinam in perpetuum conservandam.
De morum modestia.
SCHOLARES Omnes omnibus in locis modestiam suo ordini convenientem observent;
praesertim in plateis, in concionibus, and quibuscunque congressibus publicis.
Inferiores ordines superioribus vbique loco cedant, and eosdem debita
reverentia prosequantur: Hujus rei violatores (si non fuerint adulti) virga a
suis coerceantur; sin adulti, primo aspere verbis castigentur; secundo
hebdomadae; tertio menstruo commeatu; quarto, e Collegio ejiciantur.

Nemo in pupillari statu degens, nisi vni ejusdem Collegij ordinis and
conditionis sodali associatus, concessaque prius a Tutore, vel Decano, vel
Collegij Praefecto venia, in Oppidum exeat: Si secus quis exierit, mulctam
arbitrio Procancellarij, aut Praepositi Collegij, aut ejus absentia, Praesidis
ejusdem Collegij cujus est, infligendam incurrat. Sizatores tantum, cum
licentia Tutorum in eorum negotijs peragendis exeuntes, non astringantur huic
Statuto.

Nemo cujuscunque Gradus aut Ordinis fuerit (publicos privatosque magistratus
excipimus, in executione suorum officiorum occupatos) forum frequentet, vel
diutius in aliqua Oppidi platea moretur: aut tabernas, cauponas, vel diversoria
ad comessandum aut bibendum accedat, (nisi ad amicos vel Parents, tanquam
hospites adventantes, ad Oppidum accersitus fuerit) sub poena expulsionis post
secundam admonitionem.

Nullus Scholaris cujuscunque Gradus aut Ordinis fuerit, in Conventibus, quos
Assizas aut Sessiones vocant, Iudice pro tribunali sedente, in illum coetum se
ingerat; nisi causa significata, and petita prius venia a Procancellario. Qui
secus fecerit, mulctetur viginti solidis.

Nullus Scholaris cujuscunque Gradus fuerit, intersit electionibus eorum
militum, qui ad majora Regni comitia per Comitatum assignandi sunt. Nullus
Scholaris praesens sit in militum lustrationibus, sive in Oppido, sive juxta
Oppidum, seu quocunque loco alio in Comitatu fiant; nisi causa approbata per
Dom. Procancellarium, sub mulcta superius praedicta.

De vestitu Scholarium.
NEMO Scholarium galero vtatur, aut in Collegio, aut extra Collegium; nisi
aegrotaverit, aut sit Nobilis alicujus Filius, aut Militis primogenitus. Socij
cujuscunque Collegij and Graduati, qui non sunt Socij, dum moram traxerint in
Academia, superiori pileo scholastico, and quadrato (nisi aegrotaverint)
vtantur, tam in Collegio, quam extra Collegium.

Nemo ad aliquem in Vniversitate Gradum evectus, nisi toga talari, capucioque
ordini suo congruente, aut ad minimum insigni circa collum sacerdotali indutus,
Collegio exeat.

Nemo disputationi publicae, concioni ad Clerum, precibus in Ecclesia Beatae
Mariae publicis, sepulturis, aut congregationibus intersit, sine toga, habitu,
and capucio gradui suo conveniente, juxta antiquum Academiae morem. Contra
delinquentes in aliquibus, aut aliquot praedictorum, mulcta imponitur ex
Statuto sex solidorum, and octo denariorum.

De Lectionibus and Disputationibus tam Publicis quam Privatis.
PVblici in Vniversitate Lectores public in Scholis diligenter legant, quatuor
diebus in septimana, horis solitis, sub poena pecuniaria per Statuta Academiae
imposita.

Nullus Scholaris, sive Collegiorum, sive suis alatur sumptibus, vllam publicam
lectionem ejus professionis cui destinatur, omittat, sub poenis pro prima,
secunda and tertia vice, absentibus, secundum Statuta infligendis.

Monitores constituantur a Decanis, per Collegia: singuli pro singulis Scholis
artium, qui auditorum absentiam observent. Absentes mulctentur secundum Statuta
Vniversitatis. Lectiones and Disputationes in singulis Collegijs privatim
observentur, secundum peculiaria cujusque Collegij Statuta, sub mulcta ijsdem
Statutis ordinata. Disputationes publicae perficiantur secundum Academiae
instituta; and omissae secundum eadem puniantur.

Decretum de Comessationibus Candidatorum auferendis. November. 21. 1625.
CVM, pessimo more, Candidati post disputationes in Scholis, privatas, and
majoribus nostris penitus ignotas, invitationes induxerint; ad grandem
Academiae infamiam, and gravissimas expensas, and damnum eorum qui summo labor
suo and cura studiosos alunt. Ad querelam hanc adversus Academiae disciplinam
auferendam, per Dominum Procancellarium, and Praefectos Collegiotum sic
decretum est; VT omnes Inceptores and Quaestionistae deinceps futuri, ab
omnibus ejusmodi invitationibus, comessationibus, and conventibus abstineant;
nominatim ne Moderatores aut Disputantes audeant, vel invitare, vel hujusmodi
invitationes cujuscunque rogatu acceptare, aut comessationibus ejusmodi
interesse. Quod si qui in isto genere delinquant, vt habeantur infames propter
luxuriam and intemperantiam; and ab eo gradu quem habent suspensionem
incurrant, atque infra annum illum in quo deliquerint, nullam gratiam
vlteriorem neque gradum in Academia obtineant.

Decretum de personis vagis and foeminis amovendis a Collegijs. December. 19.
1625.
CVM contra antiqua Academiae and Collegiorum instituta, paucis ab hinc annis,
intra Collegiorum parietes, pueri and viri literarum rudes, and penitus inepti,
qui progressum aliquem in studijs Academicis faciant; and foeminae praeterea
irret serint, ad ea opera facienda, quae a studiosis egenis ad eorum impensas
sustentandas fieri solebant: vnde and pauperibus scholaribus grave damnum, and
Vniversitati scandalum domi; foris opprobrium accreverunt: Ad occurrendum hisce
malis, per Dom Procancellarium and Praefectos Collegiorum, sic decretum est.

NVLLI deinceps pueri aut viri hujusmodi, literarum ignari, permittantur, aut
in Collegio aliquo residere, aut circumvagari, aut quocunque modo aut praetextu
sese ad hujusmodi servitia perficienda intrudere; nisi fuerint aut Collegij
ipsius ministri, aut peculiaris alicujus servi, qui dominorum suorum tantum
negotia expediant.

Nulla deinceps mulier cujuscunque aetatis aut conditionis, aut per se audeat,
aut vocata ab alijs, permittatur in quocunque Collegio, in privatis cubiculis,
quorumcunque lectos sternere; aut ad aulam, culinam, aut promptuarium accedere,
vt cujuscunque co^meatum, aut panem, aut potum infra Collegij limits ad
cubiculum alicujus scholaris deferat; nisi vocata fuerit ad custodiam infirmi
alicujus aegrotantis.

AEGrotantium Custodes, and Lotrices omnes sint provectae aetatis, bonae famae,
and vxores, aut viduae, quae per se lintea Scholarium lavanda recipiant, and
lota referant; nulloque praetextu permittantur ancillae adolescentes, ad
studiosorum cubicula accedere. Si ad sordes efferendas foeminas admitti fuerit
necesse, Collegiorum tantum eleemosynariae, aut vetulae 50. ad minimum annorum
ad haec opera permittantur.

Si quae mulieres aliae, aut aliter quam decretum est, Collegia
frequentaverint: admoneantur desistere, and prohibeantur per Praefectos,
Praesides, aut Decanos Collegiorum. Quod si prohibitae non desistant ab
ingressu Collegiorum; ad Dom. Procancellarium deferantur; vbi, si contumaciae
convictae fuerint, tanquam incorrigibiles ab Vniversitate, and Villa, and ab
omnibus Villis, infra quatuor milliaria ab eadem distantibus banniantur,
secundum Chartam Academiae concessam per Regem HENRICVM VI. Si qui studiosi in
Collegijs, pueros, viros, aut foeminas hoc Decreto prohibitas, ad cubicula sua
accersant aut recipiant; singuli Collegiorum Praefecti, aut eorum absentia,
Praesides, contra delinquentes secundum Collegiorum suorum Statuta procedant:
si per privata Collegiorum Statuta satis provisum non sit, convocatis ijs
(quorum interest prospicere ne quid detrimenti Collegia capiant) Ordinationes
hujusmodi inter se maturo consilio faciant, quae ad honorem Academiae tuendum,
ad Collegiorum famam and innocentiam conservandam, maxim vtiles and idoneae
videri possint.


