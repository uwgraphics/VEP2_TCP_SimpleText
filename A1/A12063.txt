DIALOGVS INter Angliam and Scotiam.

AVTHORE LEONELLO Sharp Anglo, sacrae Theologiae Doctore.

ALMA MATTER CANTABRIGIA
HINC LVCEM ET POCVLA SACRA printer's or publisher's device

CANTABRIGIAE, EX OFFICINA IOHANNIS Legate. 1603.

DIALOGVS INter Angliam and Scotiam.
Scotia incipit. HEnricus Latiae caput abscidit ense colubrae,
Cauda tamen vixit perniciosa diu.
Filius epatrijs papismum finibus egit,
Sic aeque caudam sustulit atque caput.
Filia papismo mayor papaque reducto,
Induit Hispano seque suosque iugo.
Ecce deo dilecta minor duce filia Christo,
Virginea monstrum fregit vtrunque manu.
Et nunc Hispanam dicunt inhiare Coronae,
Vt nobis pestem bis struat vna domus.
Quae si: sed nolo grauius quid dicere, praeter
Hoc vnum, multas intus alit Marias.
Quare, si coelum repeter Regina, futuri
Anglia, dic sodes, quae tibi cura boni?

Anglia. Scotia, quid praesens video, quid deinde futuru^
Principe translata, viderit ipse Deus.
Prouidus ille mihi semper pater, illius alis
Antehac tecta fui semper, and vsque tegar.
Illius auspicio princeps ductuque saluti
Optima prospexit, prospicietque meae.
Regali seuisse manu vitulamina Cyrum,
Quae post aspicerent saecula multa, ferunt.
Et plantae curam caelestis Elisa minorem
Sumet, quam propria seuerit ipsa manu?
Non ita. Non sibi, sed patriae se viuere credit,
Non sibi, sed domino seruit Elisa suo.
Ergo ego praesenti faelix, secura futuri
In dominam viuo grata, deumque colo.

Scotia. Non colis, vt par est, nisi sancta mente labores
Tecum posteritas vt sine sine colat.

Anglia. Hoc est in votis: alijs sed caetera credo,
Qui nos imperio consilioque regunt.

Scotia. Non tantum tua vota deus, sed facta requirit,
Ignauas surda respuit aure preces.
Indormis nimium possessis, Anglia, donis:
Quae sunt speratis inferiora bonis.

Anglia. Spes est venturi. Sed quae ventura putantur
Nec bona spe^ faciunt, nec mihi da^na meta^.
Grata deo donis placide praesentibus vtor,
Insanit, sperat qui meliora fore.

Scotia. Si tibi non speres, natis sperare memento,
Si tibi non timeas, disce timere tuis.
Insanit quicunque bonis praesentibus haerent,
Non ex praeteritis damna futura timet.

Anglia. Vt regina bonis regnum praesentibus ornat,
Sic and venturis eximet illa malis.
Non ego maternae possum diffidere curae,
Quam pro regali posteritate capit.

Scotia. Verum lethali fractam decumbere morbo
Supremum fama est aut obijsse diem.

Anglia. Improba fama tibi nimiu^ mentita malignee est,
Pisces turbatis vt capiantur aquis.

Scotia. Esto, parens viuit. Quid ages orbata parente?


Anglia. Tutores habeo, quos dedit illa mihi.


Scotia. Dudlaeo nuptam veris haeredibus olim
Ianam tutores opposuere prius.
Post Mariae capiti tamen imposuere coronam,
Quae collo iniecit vincula bina tuo.
Seruitio duplici mentes and corpora pressit,
Vix certe Babylon tam truculenta fuit.
Illa tuum corpus ceu febris acuta perussit,
Depauit flammis dum tua membra suis.
Nu^c mayor recidiua lues grauiorque time^eda est,
Ni pestis medica praeueniatur open.
Principe defuncta, quid si Iana altera surgat?
Vel Maria ex vestris altera dissidijs?
Quis tum gliscentes procerum co^ponere lites?
Mota quis imperio tollere bella potest?
Ergo si viuat, viuam feruentiu ora,
Vt successorem nominet ipsa suum.

Anglia. Si faciat, minuet simul ac diuisit honores.
Augebit vires nec tamen inde suas.

Scotia. Erras. Maiorem praebent duo lumina lucem,
Maiores vires and duo regna dabunt.

Anglia. At soli Occiduo mundus praeponet Eoum,
Respiciet iuvenem, negliget ille senem.

Scotia. Ipsa suum ponet senium, repetetque iuventam
Prolis adoptiuae iam quasi facta parens.

Anglia. At sibi prepropere fodiet quasi viva sepulchru^,
Si successorem nominet aegra suum.

Scotia. Inque suo regnum condet defuncta sepulchro,
Ni successorem nominet aegra suum.

Anglia. Summa sed ipsa pati quaeuis discrimina malim,
Illi quam minimum salua creare metum.

Scotia. Rursus communem propriae dea tanta salute^
Praeferret, sibi non orta, sed orta tibi.

Anglia. Patria Reginam, Patriam Regina peraeque
Curat, cum membris certat amore caput.
Et cum sit corpus dignum immortale mancre,
Mortali capitis condicione dolet.

Scotia. Ergo in se moriens, alium sibi sanguine iunctu^,
In quo perpetuo vivat, Elisa paret.
In quo mansuetum pectus, naturaque mitis
Syncera decorent cum pietate genus.
Qui regni genium, totamque effingat Elisam,
Perfecti specimen servet vt imperij.
Et iustum regimen pertexat, and acta propaget,
Conseruetque pio consita septa gregi.
Nobilibus cleroque tuo se praebeat aequum:
Sitque pater populi, matter vt illa, tui.
Cui velut Aeneae parvus succrescat Iulus,
Spes gentis, surgens ad tria regna puer.
In quo te cernas veluti iuvenescere, visa es
Quae sub Regina consenuisse seen.

Anglia. At consanguinei multi. Prensantibus vnum
Quem consanguineis omnibus ante ferat?

Scotia. Que^, nisi regali qui sanguine proximus haeres
Est etiam puri fautor Evangelij?

Anglia. Hen. 8 sorores, Margareta m^i^r, pro^^^ Regis. Mar^a minor. Matter
Beuch.
Proximus in dubio est binae peperere sorores,
Sed faecunda foris prima, secunda domi.

Scotia. Quin igitur natus maioris iure sororis
Speret, quo sceptrum filia fratris habet?

Anglia. Stat. Edw. 3. reg. 25.
Lege mea veteri peregrinus pellitur haeres.


Scotia. Excipitur proles regia lege tua.
Ang. Aduena sed rex est. Sco. Sed no^ est aduena lege,
Intra qui quatuor natus erat maria.

Anglia. Subdere colla iugo Scoti non sustinet Anglus.


Scotia. Sustinet Hispani subdere colla iugo?


Anglia. Hispano dabimus, Scoto quia sceptra negamus?
Est nobis soboles regia nata domi.

Scotia. Faemina? Arbella filia Caroli fratris minoris. D. Be^. proles Mariae
sororis minoris.
praefertur frater sine iure secundu^.
Mas? intrat nullo iure secunda soror.

Anglia. At testamento legata corona secundae.


Scotia. At testamento nulla Corona datur.
Coelum distribuit nobis, non terra Coronas,
Non homo, sed transfert regia sceptra deus.

Anglia. At iuramento nos associavimus vno.


Scotia. Et scelus implebit, quod dolus imposuit?


Anglia. Nato ius regni sceleris rea matter ademit.


Scotia. Ius a patre suo non minus ille tenet.
Sanguis regalis corrumpi nescit, and vna
Cum persona rea est, stirps sine labe manet.
Sed quae iustitia est, vt natus criminis expers
Matris delictum, matre luente, luat?
Alter privetur regno, velut altera vita?
Hic diadema suum perdat, vt illa caput?
Arbellae nuper proles Suffolcia nostrae
Iuncta maritali dicitur esse iugo.
Vt bino ex titulo falso bonus exeat vnus
Scilicet, and proceres dividat ille tuos.
Sic intestino discerpta Britannia bello,
Proh dolor, Hispanae est preda sutura lupae.
Quae domini sanctos exterminet impia cultus,
Et sanam extirpet gens malesana fidem.
Hasque bonas segetes, haec culta novalia perdat,
Quae pax cum pura relligione tulit.
Ergone pacificae veprem succedere oliuae,
Quae mittet flammas in sata laeta, sines?
Inuida quae totam paulatim abolebit Elisam,
Disijcietque piae Nobile Mentis opus,
Illius leges rescindet* and acta refiget,
Reddet rescriptis irrita dona suis,
Saeuiet in charos cineres, Monume^ta reuellet,
Calcabit pedibus sacra sepulchra suis,
Et, ne pontifici sua victima viua negetur,
Consumet lentis viscera sancta rogis,
Illustresque domos tollet, vilesque reponet,
Destruet and gentem, si queat, Angligenum?
Scilicet haeredem falsam prius Anglia sumet,
Vt sanctum rabidae cedat ouile lupae?
Vrgeat ostendi verum, falsamque repellet,
Qui mala, cum possit, non vetat, illa facit.

Anglia. Reginam and proceres unjust, Scotia, taxas,
Ex vano nimium suspiciosa metu.
Expulit illa semel Balaamu^, iterumne reducet?
Vltaque Balacum est, vt sua sceptra gerat?
Eiecit nuper Balamitas, rursus vt intrent?
Rursus agat parts gens furiosa suas?

Scotia. At, nisi praecaueas, Ba-lac Balaamque redibunt,
Esquire iterum tragicis scena futura malis.
Sternit ad Angliacam furtim Iesuita coronam
Eugeniae quauis proditione viam.

Anglia. At fore confido, multis vt Elisa superstes
Eugenijs longum meque meosque beet.
Confectoque sibi tandem faeliciter aeuo,
Inueniat, tradat cui diadema, caput.
Vniusque animis certent concordibus omnes,
Et very haeredis regia signa sequi.
Interea expectet Scotus, dum Diua, quod o sit
Serius, in Caelos, vnde profecta, redit.

Scotia. At non Eugeniae libet expectare Coronam.
Praeripiet capiti, si modo possit, eam.
Vt gladij quae iure sui, non sanguinis intret,
Omnia sceptra tamen sanguinolenta gerat.
Vel nemo, vel rex genti communis vtrique
Scotus perpetuae causa salutis erit.
Nam iuncta Arbellae si stirps Suffolcia regnet,
Perpetuum bellum stirps dabit illa tibi.
Sin ex Austriaca malis tibi sumere germen
Papismum templis scito redisse tuis.
Sic longam pacem tollet Suffolcia, pacem
Austria cum puro tollet Euangelio.
Vel nemo, vel rex Scotus seruabit vtrumque,
Pacem cum vera religione feret.
Ergo sireliquis legeres ex omnibus vnum,
Dignior is reliquis omnibus vnus crat.

Anglia. Iure valet forsan meritisque, at vincitur armis,
Ius sine vi cedit, vis sine iure valet.

Scotia. Falleris. Ille suis armis valet, ille propinquis,
Ille hominum fretus viribus, ille Dei.
Illum Germani, Dani, Belgaeque sequentur,
Accedet mayor pars meliorque tui.
Nunc meritis, causa, causamque tuentibus armis
Cum valeat Scotus, caetera mitte Deo.
Su^ma: dolor gentis Maria, Elisabetha voluptas.
Vnica, Iacobus spes, Isabella timor.
(...). Hen. 7. (...).
Natae Atavus stirpi maioris lege cavebat;
Natorum extincto semine, sceptra dabat.
Vt causas omnes praecideret, ex quibus inter
Binas extiterant bella cruenta rosas.
Ni patris tibi, quam nati suprema voluntas
Sit prior, ista status forma futura tui est.
Iugruet aut binas inter discordia stirpes,
Dissidio clades aut Mariana tuo.
Sic vel quassa tremet civilibus insula bellis
Tota, vel infandis ignibus vsta ruet.
Me tibi sic iunxit sanguis, vicinia, Christus,
Vt te stante ego stem, teque cadente cadam.
Vna salus, vnum discrimen vtrique futurum est,
Sola vigere nequis, sola perire nequis.
O deus omnipote^s, tua nos instantibus ambas,
Dextra potens tantis liberet vna malis.
Vni vt tota semel subiecta Britannia regi,
Perpetuum Christo praebeat hospitium.

Anglia. Dum nos colloquimur, fatis concessit Elisa,
Mortua foelices nos miserosque facit.
Nam proceru^ precibus crebro co^mota suoru^,
Substituit regem iam moribunda tuum.
Infoelix, tali quod sim privata parente,
Foelix, quod tanto rege parente fruar.
Illum ego post vnam tacito venerabar Elisam
Pectore, cum leges me vetuere loqui.
Nu^c, mihi qui facie^ renovas, mea damna repe^dis,
Vt viuas, regnes, magne Iacobe, precor.
Et proles solium teneat Regalis auitum,
Dum sol cum luna lumen in orb suum.

Sit nomen domini benedictum.



