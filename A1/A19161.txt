ORATION FVNEBRIS IN OBITVM CLARISSIMI VIRI ET MVNIFICENTISSIMI COLLEGII
CORPORIS CHRISTI Oxon. benefactoris GEORGII SANCTPAVL Equitis Aurati, habita in
medijs epulis Decembris 9. 1613.

A MATTHaeO COLMORE Somatochristiano.

MARTIAL. Qui fles talia, nil fleas.

OXONIAE Excudebat Josephus Barnesius. 1613.

LECTORI S.
NEque Amicorum importunitas, nec Bibliopolae flagitatio (triviales istae
ambitiose scripturientium Apologiae) hoc mihi exemplar invito extorserunt. Is
solus author est vt ederem, cui habebam. Illius memoriae Xenium dedico, and
inter reliquos Heroas famam non invidendam chartacei Monumenti (si quid mea
munera possint) tutelae mando. Absit enim vt meritissimus Mecaenas oblivione
sepultus iaceat, ac non potius vel per me qualemcunque Curatorem public
aliquatenus innotescat.

Te quoque Pieriae memorabunt rite Puellae;
Atque eris in nostro plurimus ore --
ORATION FVNEBRIS.
ECquid (Egregij Viri) vt palato, ita auribus gratum convivium expectatis?
facundum dolore^? et qui plerumque loqui nescit, vt se diserte exprimat? An in
pulla funeris adumbratione nitentia rhetorices pigmenta?

Non est conveniens luctibus ille color. Non dolet, cui vacat verborum pompa,
aut curiofis ludere epithetis. Opto jam potius Cornelianae (...), quae totum
forum lacrymis complevit. Oculos vellem dociles, non aures; gemitus pro plausu
foret. Et sane miseram habituri estis orationem. Optime Oratori convenit cum
suo Themate. Si tragicissimos, and in affectibus commovendis (...)
adhibuissetis, nemo (confidenter aio) miserius potuisset, quam ipse. Equidem
gratulor ingenij mei sterilitati, quod tam deplorandum funus celebraturus,
artem dicendi nescio. Vtinamque hoc ipsum dicere nescirem, Auditores. Refugit
profecto lingua tristem nuntium, and praeteritas funestissimi Anni clades
recenti mortalitatis exe^plo prosequi. Quot enim in angusto (...). spatio (ac
si vltima^ temporis periodum praesagiret) Marones and Mecaenates alma Matter
Academia desideravit! Poetae, Rhetores, quando magis frequentes! Solae elegiae
prelum Oxoniense fatigarunt. Quoties gementem pariter ad pulpita prosam
audivimus! quasi nullo fas modo intermortuas has arts reviviscere, nisi ipsas
cadavera animarent. HENRICUS, primus ad superos properavit iter. Quem longo
tanquam famulatus ordine comitatae sunt nobiles Vmbrae, Bodleius, Petraeus,
Haringtonus, Russellus, Harmerus, Rivius, Williams, Chenellus noster: nunc
velut hucvsque benignae nobis Partae pepercissent, etiam SANCTPAVLVS. Atquin
jubete iniqua numina mortem -- hoc sanguine pascere luxum; dignos laud Musa
vetabit mori, atque invitis tribus, novem Sorores nunquam abrumpenda producent
stamina. Nec Lethaeos saeva per amnes
Vos fata vehent --


Ignoscite ergo laudatori vestro Manes SANCTPAVLIANI, si memoriam colere audax,
impar virtutibus, officio duntaxat and pietate peccaverit. Debemus tibi
Mnemosynen Musarum Alumni, and Tui. Hae te Aedes amplum agnoscunt Benefactorem;
solvitur Panegyrica. Qua^ neque Patriae nobilitas (FOXI quoque Fundatoris
natalibus superbae) nec Generis sple^dor Equestri Stemmate insignis,
illustrabunt. Euripidi succino, (...)
(...). --
Itaque generosissimum sine hyperbole SANCTPAVLVM fateamini, cujus mores novam
inclytae prosapiae nobilitatem creabant: qui sive a Natura, and anima
illustrium Progenitorum traduce innati fuerint, seu ab ornatis^imo SPENSERO
teneram formante adolescentiam insiti, erant mehercules and Maioribus and
Praeceptore dignissimi. Qualis in iis suavitas, dum hic ageret! Quam iucunda
simplicitate cmnium sibi animos conciliabat! Non eum (quo se stulte venditat
Generosorum vulgus) arrogantis supercilii fastus despicabilem reddebat. Non
Avaritiae sordes (postrema, vt Aristoteles, in juvene and illustri loco nato
turpitudo) iam tum liberale foedabant ingenium. Sed nec in vitium duxit culpae
fuga; and illiberalitatem, vt Scyllam, vitans, luxuriae Charybde non absorptus
est. Crapulae non impendit paternam munificentiam, (nempe Heliconem sitiens,
Bacchum fastidivit.) Illa ipsa blandimenta, quibus interdum sopita virtus
connivere solet, quaeque adolescentulum facere flagitium negabat Mitio, sub
specioso iuvenilitatis nomine no^ praetexuit. Denique cum esset Academicus, non
fuit Epicureus. Immo Stoica magis gravitate Comme^salis, vivebat vt Scholaris,
and salutariter rigidam Statutorum severitatem, quibus non tenebatur, aequali
veritus est observantia. Maluit legibus obsequi, quam teneri, and sibi lex
esse, quam accipere. Eodem studio, quo genuinus quivis Discipulus, literas
ardebat. Non contentus generosa istorum ignorantia, ( -- queis laeva in part
mamillae
Nil salit Arcadicis)
Aerem Academicum hausi; ritus novi; libellos emi, and pluteum servare iussi.
Ita parentum sumptibus, and te^poris pretio abutentes vnicum illud discunt
lautorum pueri, quid sit discendum; fatis consecuti, si diuturna mora nihil
amiserint.

(...). Hinc Noster biennium locavit, non perdidit. Quo feliciter exacto,
Parnassum liquit, and Musas Reipublicae assuefecit. His integritatem,
modestiam, mansuetudinem, Gratiasque omnes, in iustitia moderanda sibi veluti
Assessores, imputavit. Quarum amplissimam testem tota^ appello LINCOLNIAM. Eo
prosequamini, and jacta OXONII semina ibi in laetas segetes crescentia
intueamur. Nam, damnato servili hominum obsequio, qui -- penetrant aulas and
limina regum, ambitio sae spei libertatem emancipantes, multorum servi, vnius
saepe pueruli domini; Aedificia quidem latissimo porrecta ambitu vrbis faciem
praeferunt, sed desertae, dominum desiderant, and Oeconomiam. (O domus angustis
Dominorum cogitationibus, qua^ dispares! Atria long a patent, sed nec
coenantibus vsquam,
Nec somno locus est: quam been non habitant!)


Hanc indignatus vilitatem, in sua SANCTPAVLVS rura, procul a strepitu
sordibusque Aulicis concessit. Vbi -- Invidia favente felix, sui erat
diffusivus. Iovem coluit Hospitalem. Apertae fores neminem excludebant. Nullus
intrantes Ianitor observavit, minace vultu, verbisque imperiosis herilem
vindicans parsimoniam. Domum tuam put asses;
Tam non invida, tamque liberalis,
Tam comi patuit hospitalitate.
Credas Alcinoi pios penates,
Aut facti modo divitis Molorchi.


Non tamen diffluebat mensa, conturbatoribus dementis luxuriae deliciis:
stomacho parata, haud gulae. Cella ebriis perpotantium gregibus non patebat.
Poterat quis sitim hic relevare, non implere gurgite^. Hospites maxim grati
fuerunt Pauperes. Horum hianti fami, sitique, cibum, potumque abunde
misericordi manu industrius subministrabat famulus: quibus postea ac si suum
(...) satis capax non fuisset, aut aliqua^do cum Domino iaceret Hospitalitas,
secundum ext^uxit Xenodochium. O Heroicam vere magnifici animi bonitatem! Alii
Aedificent auro sedesque in sidera mittant, insana epularum lauticie, (...) (vt
Nazianzenus) fruantur ditiores. Tu pauperibus consuluisti: and tibi. Cum hanc
curares Eleemosynam, hoc Domicilium extrueres, Tuae prospiciebas aeternitati.
Marmora Messallae findit caprificus, --
Dimidios Crispi mulio ridet equos.
Solaque non nor unt haec monumenta mori.


Vnde perennis ejus bonitas adhuc scatet, inque fontem tandem Aonium fluit.
Scholam fundat, and Lincolniensis STANFORDIae ruinas vmbratili solatur
Gymnasio. Singula quid persequor? Pietas, probitas, religionis and innocentiae
puritas (Quanta Numae fuerat, sed Numa pauper erat) per quas apud cives suos
Venerandus vbique Patriae Genius audijt, Oratiunculae, and Epitomes cancellis
ne arctentur. Vobis tantum ipsis indulgete paulisper patientiam, and
sanctissimi Equitis in Academiam reditum audite. Surgenti SCHOLARVM Operi (O
fortunati quoru^ sic moenia surgunt!) munifice donavit. Nempe, Qui crepet
aureolos, forsitan vnus erit.

Vos autem ante alios SOMATOCHRISTIANI, mecum Patrono vestro applaudite, and
indelebile nomen conservate. Vobis totas effudit opes; -- centum,
Dein mill altera, dein secunda centum.


Quae (...) reddidisti, SANCTPAVLE! Quod nostri quonda^ Lycei Hippocrenen
hauseris, nos ex aurifero Tuae beneficentiae Tago bibimus. Idcircone Liberis
caruisti, vt nos adoptares, and naturae invidiam perpetua hac numerosae Sobolis
propagatione vlciscereris? Nimirum quamdiu stabunt hi Parietes, aeternum
honorandi SENIS Pyramides no^ ruiturae, filios habebis. Et te -- nulla dies
vnquam memori eximet aevo. Ite degeneres procerum animi! Hic in tergum, ille
demisso in viscera censu conturbet. Hunc in dirissimam fortunarum tabem, and
suam, foeda detineant lupanaria: canibus and equis avita donet patrimonia.
Alter miserrimus mortalium largiatur nihil, gazis incubet, Vt magnus draco,
quem canunt Poetae
Custodem Scythici fuisse luci;
foenore nummos pascat. Haec SANCTPAVLO vsura, in pios vsus erogare, and
pulcherrimam famae haereditatem lucrifacere. Nunquam Fortuna melius bona tua
locasti: Coeca non eras, cum illi faveres. Te Deam fecit, and, alias caducam,
reddidit immortalem. Ceteris divitiae secum pereunt, aut relinquunt. Solas,
quas dederis, semper habebis opes.

Hactenus (Gravissimi Auditores) Vitae historiam tenui plane filo deduxi. Quid
sibi mors pia, sancta, vivida vendicabit? Narra deinceps, qua constantia, and
fortitudine (...) expugnaverit; quae novissima ediderit verba; quomodo, Siccis
ipse genis flentes hortatus amicos, animam coelestem coelo reddiderit. At (ah!)
haereo: and moribunda Oration in vivi laudibus co^sumpra, in mortis nomine
(nimium, heu! festinantis) lethali stupore expirat. Mortuum non cogitabo, non
dicam. Long ior huic facta est, quam data vita fuit.

Quare exhilarate Genium, risu pectora solvite, frontes exporrigite, and sola
laetitia SANCTPAVLI Manibus parentate. Mihi demum, secundis bellarijs pausam
facienti, silentium imponite. Dixi.


