Carmina Lugubria de infelici casu et praematuro obitu, ex naufragio 17/7
Januarij die Anni hujus 1629, sub densissima instar nubis nebula, vespertino
crepusculo inter 4 et 5 horam, non procul ab Amstelredamo in fluvio Ya apud
Batavos facto,

Illustrissimi ac optimae indolis, maximaeque Spei Principis FRIDERICI HENRICI
Serenissimi Bohemorum Regis FRIDERICI, Principis Electoris Palatini Primogeniti
Filii, Electi in Regem Bohemiae, 15 annos and 7 dies nati,

Communi nomine omnium piorum ac sidelium, tanti et tam Heroicae mentis
Principis incomparabilem jacturam ex cord deplorans ac maerens, aeviterni
monumenti loco, conscripsit humillimus little servus, M. JOHANNES SICTOR
ROKYCZANVS exul Bohemus.

Londini Typis Thomae Cotes.

Prosopopoeia defuncti optimae indolis Principis.
HEidelberga meis exstat notissima cunis,
Archi-Palatinae Regia celsa Domus.
Hic sum Principibus Princeps oriundus avitis,
Qui primum Imperij stemma tulere Sacri.
Inde mihi est Genitor Fridericus nomine Quintus,
Ille Bohemorum Rex pia cura throni;
Nata Britannorum Regis sed Matter Elisa,
Haec Regina gravis praedita mente Viri.
Hos colui magnos, decuit qua mente, Parents,
Donec eram thalami prima Propago pij.
Dum Pater afflictae suscepit praelia Gentis
Pro studio et vera Relligione Dei,
Libera me Puerum quoque per suffragia Regem
Elegit Procerum concio grata Trium.
Tunc fuimus maestis Patriae Spes magna Bohemis,
Vt sieret cunctis Pax rediviva locis.
Sed cito Ferdnandus vires tot adeptus Iberi
Extrusi^ Solio nos truce clade dato.
Cessimus e Regno superati hostilibus armis,
Atque inter Batavos viximus inde Patres.
Iam Populo noti fuimus satis octo per annos,
Cum nebula nobis contigit ecce malum!
Non procul Amsteli^ portu sulcantibus undas
Collisere duae nocte ine^nte rates.
Vndecim ibi fracta mersi sumus aequore cymba,
Vespera et extremum clausimus hacce diem.
Sed Deus omnipotens, qui Regibus ipse salutem
Prorogat, exemit morte repent Patrem.
Sit scopus hic summo post tot mala nostra dolori,
Iam mihi sic licuit pro Pietate mori.
EPIGRAMMA Ad Serenissimum ac Potentissimum Principem CAROLVM Dei Gratia Magnae
Britanniae, Franciae and Hiberniae Regem, Fidei Defensorem Augustum.
MAgne Brita^norum Fidei ter and alme Monarcha,
Qui sanas Populos saepius ipse Tuos:
Nunc open, quaeso, Piam releua cum Fratre Sororem,
Ne pereat luctu tam Generosa Domus.
Illa Tibi vera Pietate et Sanguine juncta
Pendet ab auspicijs et bonitate Dei.
Si poteris tantos animi sedare dolores,
Antidoto hoc plusquam Rexque Galenus eris.
Aliud Consolatorium ad Serenissimum BOHEMORVM REGEM FRIDERICVM, Principem
Electorem Palatinum, ex hoc tristi naufragio redivivum, Dominum Clementissimum.
DAvidis exemplo varijs erepte periclis
Pro cultu very, Rex Friderice, Dei:
Suscipe nunc placido constans solatia vultu,
Dum cruce Te longa Christus in orb probat.
Te cupit hic purum reliquis fore Regibus aurum,
Vt Tua nota pijs sit probitate Fides.
Hic sibi Primitias sumpsit: Tu vitis ad instar
Stirpe Palatinam profer ad astra Domum.
Lamentatio ex tristissimo optimi Principis obitu.
O Dolor immensum supra summumque dolorem!
Cur facis afflictae saucia corda Domus?
Tune Palatinam tentas evetere Gentem,
Quae dedit excelsos tot pietate Duces?
Non satis exilium victo cum Rege Bohemis
Sufficit, et magnos occubuisse Viros?
Iam quoque primitias thalami post praelia Natum
Spem tollis Regni per duo secla pij!
Non satis infectus Batavum sinus ille cruore?
Iamque Palatino sanguine tinctus erit?
Infandum dolor ipse jubes renouare dolorem,
Nec sinis in certis figere vela vadis!
Naufragio perijt Princeps dignissimus ostro
Cum tribus eximijs Nobilitate Viris!
Occidit heu fato dignus meliore Dynastes,
Ille Palatinae prima columna Domus!
Occidit heu Charitum fulgens Cynosura sacrarum,
Iureque Pierij summa Corona chori!
Occidit heu radians Generosae Matris imago,
Praesidium Populi spesque salusque pij!
Hesperus occubuit sero cum vespere Regni,
Ille Bohemorum flos et Oliua throni!
Sed quoque magnorum perijt Lux magna Parentum,
Illeque Regalis maxima gemma thori!
Sat fuit in Linguis varijs versatus et art,
Quae decorant summos dona beata Duces.
Protinus a teneris docuit Germania Natum
Patria grandiloquis dicta tonare sonis.
Gallica Nobilibus Cytherea repleta tot aulis
Addidit ingenio robur alacre probo.
Contulit Altingus Latios pietate lepores,
Ostenditque sacris abdita mella favis.
Svavior unde foret discenti plura cupido,
Delitijs Italum culta Minerva fuit.
Quae patet extremas Slavonica lingua per oras,
Et satis hac potuit verba Bohema loqui.
Suada Britannorum pariter cum Matre Potenti
Promisit juveni praelia longa Duci.
Musaque dulcisonis Batavum condita loquelis
In studijs Leidae mascula corda dedit.
Hic Bellona suos docuit certare lacertos,
Vt columen Patrij dixerit esse soli.
Illius enituit veneranda modestia vultu,
Vt fuerit cunctis gratus amore pijs.
Non minus excelsae Generosus et indole mentis
Spem dedit extremis per sacra bella malis.
Nam decimum quintum juvenis compleverat annum,
Cum septena dies insuper hausit eum.
Naufragio gelidas subito projectus in undas
Substitit ad malum navis utraque manu.
Clamavit nimium, potuit sed nemo vocantem
Tollere prae tenebris, vel relevare parum.
Audijt ergo preces clamantis solus IOVA,
Duxit et ad superos cor animamque focos.
Sic facie pulchra, dignus melioribus annis,
Flos tener hic nimio frigore laesus obit!
Septima lux Iani memoraberis omne per aevum
Sole cadente tui sic cecidisse Ducem!
O improvisae nebulosa crepuscula noctis!
O nimis insani brachia longa sinus!
Plus tamen infelix tali cum remige Nauta,
Qui male cautus eam fregit vterque ratem!
Sed quid inops tanto ferio vaga sidera planctu?
Iam licet aeterni noscere facta Patris.
Omnibus ille suas praescribit tempore metas,
Ponderat et nostrae cuncta momenta viae.
Ille pium Regem superas eduxit in auras,
Quem servat Populis ad meliora Ducem.
Primitias sibi de thalamo tam divite sumpsit,
Qui regit in terris Regia gesta Deus.
Restat adhuc ter trina satis numerosa propago,
Quae cum Matre pia scit recreare Patrem.
Non minus invictum gestat Cor fortis Elisa,
Quo mage Regalem reddit honor Domum.
Palma Palatinae crescet sub pondere Gentis,
Divinamque Iobi laeta videbit opem.
Epigramma de fatali in hoc naufragio nebula.
NOn semper nivei facies est lucida cali,
Interdum nebulis protinus aura riget.
Tie fluvius refluis olim testabitur undis,
Cum Duce tres claros sic perijsse^ Viros.
Saepius in nebula prasens fuit ipse Iehova:
Non minus hic Seruos duxit ad astra suos.
Aliud de intercepta a Belgis class Hispanica.
Cum rapit argentum Batavorum classis Ibero:
Tum capit aurum illo purius ipse Deus.
Nam recipit pignus thalami, crucis igne probatum,
Vt magis hoc auro luccat inde polus.
Epitaphium pij Principis Prosopopoeia adornatum.
FLos Regalis eram, fed flos nimis ille caducus,
Naufragium Patris id triste docere potest.
Magnus eram cunctis, et spes permagna piorum,
Dum sacra tot studys floruit aula bonis.
Leida sat est testis, Batavi, Dux, miles, et omnis
Natio, quoe vultum vidit in urbe meum.
Ne porro in tanta quic quam mihi laud deesset,
Frigore constrictus floris ad instar eram.
Heu nimis humanae sors est via lubrica vitae!
Mane vigent flores; sed cito nocte cadunt!
Aliud
REx Electus eram septenni aetate Bohemis,
Dum Pater hoc anno sceptra sacrata tulit,
Non fuit in terris satis haec electio firma;
Iam magis electum me Deus ipse probat.
Vnius in caelis Christi est durabile Regnum;
Hic subeunt varias omnia Regna vices!
Apostrophicon ad Reges.
HInc Vos sceptrigeri Speculum me cernite Reges,
Quam sit saepe brevis purpura nostra mora!
Quam levis aura potest tantos subvertere fastus,
Casus et e Solio reddere vile solum.
Nulla salus terris, caelum est tutissima seeds,
Quod solus cunctis das, bone Christ, pijs.
Aliud Apostrophicon ad defunctum Principem.
CVm peritura brevi flammis sit machina mundi;
Tu cadis heu, Princeps optime, mersus aquis!
Spes fueras Generis tristi sub fine dierum,
Queis nimium Christi subdolus ille furit.
Iam Deus eripuit diro tua membra Draconi,
Dum locat in solio te meliore p^li.
Eteostichon Nataliciorum optimae indolis Principis, stylo antiquo apostrophice
adornatum.
NatVs eras IanI, FrIDerICe HenrICe, CaLenDIs

Aliud simile obitus ejusdem.
SeptIMa te IanI ter qVIno sVstVLIt anno,

Vltimum Vale optimo Principi.
Te manet alma quies; sed nos fera bella morantur:
Te polus exhilarat; nos dolor ipse premit.
Te favor ille Dei jam repleat omne per avum:
Nos etiam Super is inseret una Salus.
Hoc naufragio praeter alios pericrunt cum ipso Principe tres praecipuae
dignitatis Viri, Cubicularij et Pocillatores Regij, Smilus de Hodiegowa,
Illustris Familiae Baro Bohemus, variarum Linguarum peritissimus, Georgius
Wilhelmus Berbistorfius, Equestris Ordinis alter Bohemus, et tertius Dn.
Willerno, Nobilis Gallus.

FINIS.

