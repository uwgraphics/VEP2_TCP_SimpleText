A B ECCLESIASTICO IVDICE arbitrante in commissione administrationis bonorum ab
intestato decedentium non licet appellare. Arg. ti. ff. de le. dd. and can. de
accus. super his.
QVid te conquereris laesum? quid judice sanct^
Disceptante, noua lite molestus ades.
Desine justitiae sacrum turbare senatum
Desine vindictam quaerere quisquis eris.
Te nullis tabulis inscripsit dextra paterna
Haeredem, rebus quo fruerere, suum.
Perfunctus fato pater est, nec quem cupit uti
Ipse bonis partis, chartula parva docet.
Has sacrosanctus judex componere lites
Nemo alius debet, voce quiesce, decet.
Hoc statuit rex Henricus, qui nominis ejus
Octavus nobis integra jura dedit.
Si quem defunctum velbina prole parentem,
Mors grauis abripiens in cava busta trahet;
Qui tabulas nullas scripsit, nullumque reliquit
Haeredis certi nomen, vterque petat.
Iudicis hoc sacri est munus, dicatur and haeres.
Et bona possideat quem jubet ille patris.
Nominet indignum, fac caussa nominet auri,
Nullus erit* cujus quaerere possit opem.
Sic solet: in rebus modicis ubi damna putantur
Parva, modus nobis iste tenendus erit.
Fortia concordis serventur vincula pacis,
Crescat amor verus, non violanda fides.
Da de jure tuo, minor est jactura carere
Quod modicum est, pacem quam violare bonam.
Hoc debes patriae, respublicapostulat, inter
Concives flagrans ut teneatur amor.
ERGO.
Defuncto domino, nec declarante suarum
Haeredem rerum quem positurus erat.
Sanctior haeredem judex pro jure creabit
Quolibet inuito, iudiciumque ratum est.
Gnosiacum appelles Minoa, nec ille juvare
Iudice sacrato discutiente volet.
SOLA POENITENTIA INFIRmatur testamentum. Arg.. si haeres. ff. si tabulae
testamenti nullae extabunt.
ESt testamenti faciend^ formula prisca
Solennis, tal^ constabilita modo.
Vt sine septenis non fiat testib^s, haeres
Vt non impellat, sollicitetve patrem.
Languida membra licet men's ut non aegra gubernet,
Vt testes propria signet and ille manu.
Si tamen istius solvantur vincla sigilli,
Qui faciet, minor est, irrita cuncta, labor.
Aspicis ut longo, quae tempore creuerat, vlmum
Excindat venti vis violenta statim.
Erigit in multos excelsa palatia princeps
Annos, quae famae stent monumenta suae.
Cum ruit, haec uno ballistae disjicit ictu
Miles, quae multo condidit ille die.
Contrahitur subito morbus, depellitur aegre,
Qua perit, haud ipsa quaeritur, art salus.
Vt valeas, victu tenui medico que perito
Vtendum, solus tu tibi causa mali.
Sic testamentum qui fecit ritibus usus
Multis, id proprio solvere jure potest.
Sique prius studium iam deposuisse videntur
Haeredes, domini seraque fata putent.
Scripserit ipse novos, rerum potientur, and illud
Infirmat scriptum, paenituisse sui.
ERGO.
Non, in quas blando tabulas in^epseris, ore,
Ante obitum domini, dixeris esse ratas.
Auferet id solus tibi, quod non detulit ille
Solus, quodque tuum iam fuit, ejus erit.
CANTABRIGIAE EX Officina THOMAE THOMASII. Iulij. 5. 1585.


