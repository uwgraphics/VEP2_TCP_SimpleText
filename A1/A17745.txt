Simplex cibus multiplici est anteponendus.
NOn est, vt chordis, non est concentus in esca
Multiplici, non est cur variare velis.
Quam grauis est patriae miserandae causa ruinae,
Cum plebs, cum patres seditione strepunt:
Tam grauis est stomacho discordia causa pericli,
Cum leave cum durum consociare paras.
Si varium Bacchum, per se coelestia dona,
Exhauris, sensus ebrietate grauas:
Sic pondus pigros premit intolerabile ventres,
Vna dissimiles inijciendo dapes.
Digeritur facilis, grauior p^trescit: vterque
Noxius, hic vstus, crudior ille manet.
Fama refert in equo, quem credula Troia recepit,
Vnanimes tuto delituisse duces:
Haud tamen infensam potuit cum coniuge miti,
Socrate, Xantippen vna tenere domus.
Sic si quis mensas epulis instruxerit vnis,
Ille salutiferas conficit absque malo:
At qui magnifico celebrat conuiuia luxu,
In stomacho turbas vel meliore ciet.
Nam fit delicijs rudis indigestaque moles,
Vel quod edis supra suauia quaeque modum:
Vel quod (vt imponat finem moderatio iustum)
Aduersi succi bella timenda gerunt,
Quos, seu concretam varijs de gentibus vrbem,
Maximus est firma pace ligare labor.
Vt sine morte potens tripli^^^ superare Chimaeram,
Vix vnus Glauci filius ipse potest:
Sic alimenta graui vincet contraria damno,
Vincere si calidi vis generosa valet.
Vita, valetudo, vires discrimine tanto,
Nescio quod metuunt exitiale malum.
Anne bonus patina simul accumulabit eadem
Plurima quae multum sunt aliena, coquus?
^empe piper, p^scem, vituli cum carne ferinam,
Pernam, perdic es, zinziber, oua, nuces?
Confuse patina seruum miscere pu(...)
Ac aluo dominum non pudet ista suum?
Non pudor est. Mos est. Tamen ista timere necesse est,
Omnibus est gladijs plus metue^da gula.
^acetenim natura dolet, cadit, aestuat, alget,
Haeret, and in triuio, qua queat ire, stupet.
Vt cui plura simul peragenda negotia restant,
Nescit quod primum perficiatur opus
Ac alternatim poterat quae singula, linquit
Cuncta simul. Mu^um vis sociata iuuat,
^ed distracta vijs varij^ intentaque rebus
Pluribus est (...) solet ^^^ minor.
(...) integra, quotquot
(...)liciore cibo.
Impura corpora quo plus nutries, eo magis laedes.
NEscio quae multos decepit opinio, multo
Credunt se morbos pellere posse cibo.
Quae possunt igitur bellaria cunque parari,
Obtrudunt, sanguis cui vitiatus inest.
Quin bibis, and comedis? Quin te, charissime, seruas?
Hoc vnum quasi sit, multa vorare satis.
Omnibus est aliquid, ne vis cadat omnis, edendum:
Sed tamen impuris copia sumpta nocet.
Materiemne vides proprijs temerare venenis
Hanc illam, veterem contaminare nouam?
Sic mellita magis reddit magis acria bilis,
Quicquid edit serpens, id cito virus erit.
Vberiore seges, quo perniciosior omnis
Quam bona, si nutris fertilitate viget:
Pingue minus rapidis oleum superadde caminis,
Vulcani multo saeuior ira furit:
Da nummos homini, qui multa recondidit, auri
Incipiet magis hunc vrere sacra fames:
Et licet ad mentum medio sit in amne, quis vnquam
Hydrops extinguet plura bibendo sitim?
Add quod humor iners contactu polluit ipso,
Haud secus ac dulces inficit aequor aquas.
Peioremne putas meliori cedere? Vires
Auget, and appositum sub ditione tenet.
Instar and est dominae, quae fraud tyrannide parta
Omnia deprauans imperiosa regit.
Cumque cibus primum descendit in intima gratus
Hunc rapit, hunc subigit degenerare statim.
Vt qui saxificae spectabant ora Medusae,
Attoniti miris diriguere modis:
Vertit vt in fuluum diuesque miserque metallum,
Quae manibus potuit tangere cuncta Midas:
Cogitur vt misto lac and coalescit aceto:
Laedit vt insipido vappa sapore merum:
Haud secus humorem, quae cunque receperis intus
Pabula, corruptum qui dominatur, alunt.
Namque valent pauci multos superare, viritim
Obuius hic illo si pereunte, venit.
Cumque minutatim caeca conduntur in aluo
Singula, vincendi copia nulla datur.
Flumine vasa lauas, (laudo quoque) namque liquores
Mutabit suaues inueteratus odor.
Exoneranda malo succo sunt viscera, tandem
Audebis tuto suppeditare nouum.
Euacuare times? Licet attenuare coquendo,
Dum ratio cupidas abstinet ore manus:
Dumque salutaris Medicina refrigerat aestum,
Ne mala putrescant feruidiora situ.
Quanto igitur magis impuris alimenta ministras
Corporibus, tanto deteriora facis.
(...)NDINI,

(...) Typographi. 1580.


