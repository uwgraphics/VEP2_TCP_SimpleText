Christiano propria salus fide credenda est.
COnscia men's sceletis furioso fluctuat aestu,
Nescia, peccatis agitata, vbi sistere detur.
Christus adest, divina ferens solatia regni,
Annuit aeternam vete credentibus arcem.
Hinc quid Romulidae? sic turba papistica gan^it.
Dat Christus sua regna suis; scelus omne remittit;
A Eternoque beat solio, coeloque locabit.
Hoc Credas licet: and Propriam sperare salutem
(Credere non) liceat* (fit tanta audacia nulli)
Illudis delire pater, cathedrarie pellax.
Nec sapis, infanis malesane and (...) Papista.
Implicita ista fides, pesti devota futurae,
Expliciti est sceleris vivum verumque specillum.
Gorgoneus stupet hic anguis, qui nomine trina
Fulmina contorquet: pavide sua stricta recedunt
Bella, arma, atque minae: sua verbera, tela, phalanges.
Spiritus, aff^atu credenti caelica dona
Inspirans, genuitque fidem, propriamque dicavit;
Vt vitae reliquos presentis alacriter annos
Exigat; and rutili post haeres fiat Olympi.
Non vt Scillaeam rabiem, aut cyclopea saxa
Formidet, dubious penitus ne in gurgite vasto
Mergatur: veluti rapidus vorat aequore vortex.
Viva fides tumidis est immersabilis vndis.
Remigii nostri non sit Cynosura Papismus.
Pastor adest Christus: Dux Spiritus: and Mediator.
Pastor, oves proprio qui nectare lactat hiantes*
Dux, qui nos reduces vehit ad laquearia coeli.
Et Mediator amans: Sacra lux: Prudentia patris;
Qui prece, qui precio, qui robore, Consilioque,
Conservat Sobolem pretioso sanguine cretam.
Depostum pie Paul Tuum servabat Jesus:
Teque amat, and pro Te se Christus tradidit ipsum.
Peccato oppressus, tend huc, quicunque fatiscis,
Non aliter quam si Siculo premereris ab A Etna:
Vera fides Christum capiens, velut Augur Apollo
Irrevocanda Tuae praesagit dona salutis.
ERGO
Credenti vere vere ^onatur Jesus:
Certaque supremi superest fiducia regni.
Voluntas in tantum est libera in quantum est liberata*
IApeti Scythica sub tupe Promethea fixum,
Imperio divum, fabula ficta canit.
Primigenum mundi transfixum Hedenis in horto,
Vulnere serpentis, pagina sacra docet.
Odit avem, tremulo, prior is, quam pectore pascit:
Flagitat auxilium, servitioque gemit.
Serpentem colit hic, animae quem sanguine lactat:
Eligit exilium, perniciemque petit.
Ille morans (ferro vivus vinclisque ligatus)
Non moritur; vinclum soluito, tutus erit.
Hic moriens (vitio lapsus stimuloque petitus)
Vsque moratur; adest, e^ige, mutus erit.
Mors vorat hunc: illum morsus: miserandus vterque*
Mors animae est: morsum corporis esse pater.
Voce vlulans, superos potis est orare Prometheus*
Vt non nuda Iovis pectora rodat avis:
Insultat Satanas, nec posc^re possit Adamus
Aut velle illatae pharmaca viva necis.
Nos, (Adae soboles) in eodem crimine lapsi,
Conficimur parili vulnere, morte pari:
Infernusque in nos coluber nova spicula torquet:
Ingeminant nostram crimina nostranecem.
Vivimus; at Sa^anae* Peccato vivimus omnes:
Vivimus, heu sce^eri (munde) malisque tuis!
At morimur Domino: morimur virtutis amori:
Heu, coelo morimur, delitiisque Iovis.
Velle malum nostrum est: nostrum quoque velle caducum:
Terrenum nostris semper inest animis.
Velle bonum Christi est: dat Spiritus hoc voluisse:
Velle fidem fidei: velle malum vitii.
Te (sine te) creat ipse Pater: sic Filius agnus
Te redimit: sine te Spiritus ipse lavat.
Te trahit ipse Pater: Te Filius inde tuetur:
Spiritus aeterno flamine vivificat.
Vivificat, redimit, creat: actu, sanguine, verbo:
Spiritus (haec sine te) Filius atque Pater.
ERGO
Arbitrium lapsu vinctum est: captiva volunt^
Libera (si Christus liberet) esse potest.

