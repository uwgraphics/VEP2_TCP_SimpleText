SYN TH EO
Consilium Hygiasticum, Pro Illustriss. Excellentissque Hero, Dno. JOHANNE
LUCA, Marchione DURAZZO, Extraordinario Serenissimae Reip. GENUENSIS Oratore,
ad Augustissimum CAROLUM II. Magnae Britanniae Regem, honorificentissime misso,
and ab eodem pariter excepto, Anno hoc, Aerae Christi nati, MDCLXI.
QUUM ex rationali, and ad sanctiores Artis Apollineae leges accuratissime
instituto Stochasmo, nobis plane pleneque compertum sit, Nobilissimum Virum
contumacioribus viscerum Nutricatui officialium, maxim vero Mesenterii ac
Lienis obstructionibus impense obnoxium esse; eoque forsan nomine, Affectione
Hypochondriaca subinde molestatum fuisse, annis aliquot retro abhinc elapsis,
and non ita pridem graviori etiam Febre Tertiana; quumque omnimoda affectum
horum eradicatio potissimum sperari debeat ab usu eorum remediorum, quae
obstructis ac Hypochondriacis certissimam spondent medelam: Eapropter, Eum
humillime duximus monendum, adhortandumque, ut, quamprimum Patriae feliciter
redditus fuerit, insequentia Medicamenta, tempore, modo, ac ordine
praescriptis, alacriter usurpando, saluti suae prospiciat; impraesentiarum
quidem (quod lugendum) vix satis constanti, ast omnibus melioris Genii
hominibus haud immerito charissimae.

Exordium, igitur, commodissime sumatur a benigniori primarum viarum ablutione:
cui scopo adprime satisfaciet hujusmodi Apozema solutivum.

Decoct. Sennae and Tamarindorum, in aqua Hordeacea facti, iij. ss. Aceti
Sambucini recentioris, vj. Rhabarbari optimi, minutim incisi, j. ss. Agarici
albissimi, pariter in frustula secti, j. Seminum Foeniculi dulcis, and Carui
contusorum, ana ss. Florum Macis amplior. Gr. vj.


Maceratione per 3. horulas, ad lentiorem cinerum calorem, facta,
transcolatoque liquore, denuo admisceantur. Syruporum Cichorei cum Rheo, and
Rosarum solutivi, ana vj. Tartari Vitriolati, Gr. vij.


Ut fiat Potio, mane mox post solis exortum sumenda, cum regimine purgativo.

Impuritatibus e prima corporis regione, viscerumque confiniis, hoc pacto, cum
Euphoria, exterminatis; postera luce celebranda veniet Phlebotomia: quae dextre
administrari possit in magis conspicua vena cubiti dextri; unde effluere
permittantur sanguinis vij, aut circiter. Hoc autem Illustriss. Marchioni serio
persuadere nobis visum est, duplicem quidem ob considerationem: nimirum, ut per
detractionem istam moderatam aliquantulum imminuto sanguinis pleonasmo,
quicquid in vasis superest, liberius expeditiusque per universum corpus suos
peragat circuitus; utque tempestive exonerentur viscerum penetralia,
plenioribus ejusdem Laticis purpurei rivulis infarcta, and aliquatenus
distenta. Experientia quippe multiplici sumus edocti, prudenter institutam
venae sectionem, quicquid in Arterioso venosoque genere redundat, deplere;
distentum relaxare; inflammationi pronum contemperare; denique tum carnes, tum
vasula (...) reddere.

Proximum locum sibi ex ordine vendicant Deobstruentia mitiora; talia tamen,
quae crassos, viscidos, salinos, faecumque vini aemulos succos, in
angustioribus Mesenterii meandris coacervatos, attenuando, incidendo,
exagitando, sensim submoveant, praeparentque ad commodiorem suo tempore
deturbationem. Quocirca, sanguinis missionem cito excipiat usus Apozematis
hujus deoppilativi.

Radicum quinque Aperitivarum, ana ij. Osmundi regalis siccat. j. ss. Asari ss.
Corticum radicum Capparum, and Tamarisci, ana vj. Folior. Agrimoniae, Ceterach,
ITEMinguae Cervinae, ana, M. j. Flor. Sambuci, Cichorei, Genistae, ana M. ss.
Uvarum Corinthiacarum, a sordibus repurgatarum, ij. Seminum Endiviae, and
Aquilegiae, ana ij. Tartari ad Albedinem niveam loti, j.


Incisa and contusa leniter coquantur, ad B. M. calorem, per horam unam and
alteram, in partibus aequalibus vini albi Oligophori, and Aquae Fluvialis, ut
post decoctionem saturatam remaneant Liquoris Librae tres. Quibus exquisite
colatis, and clarificatis tandem affundantur Syrupi e succo Fumariae, vj.
Spirit. Vitrioli, saepius rectificat, ij.


Ut conficiatur Apozema, de quo, mane, and appetente jam vespera, exhibeantur
v. continuo per triduum; abstinendo interim ab Epulis vespertinis.

Huic autem proxime succedat levior Catharsis, ex hujusmodi Catapotiis.

Pilular. Hierae cum Agarico, j. ss. Resinae Zalapii, Gr. viij. Elixir.
proprietatis Paracelsi Guttulas quot sufficiant.


E commixtis formentur Pilulae quinque, auro obryzo foliato honestandae,
primaque luce, in pulpa pomi Buxtorfiani assari, deglutiendae: superhauriendo
serum lactis vaccini, succo Aurantii acidioris sequestratum, atque ad
jucunditatem saporis saccharatum; idque toties quoties ventrem laxaverint.

Postridie hujus purgationis secundae, peropportunum erit ad Ecphractica
generosiora progredi. Quorum e censu, caeteris omnibus palmam dudum jam
praeripuisse perhibentur e Chalybe composita: non, mehercule, (ut rem, quam
(...), multi mirantur, pauci vero intelligunt, obiter heic subinnuere liceat)
respectu Sulphuris illius, quod Chalybi insitum, virtute quadam pollere
creditur insigniter incisoria, quemadmodum precario statuunt plerique e
Practicis; sed multo verisimilius quod mala Hypochondriaca fere omnia a
Fermentationis vi proficisci videantur; eidemque compescendae Chalybs summopere
conducat. Quippe si Aceto etiam acerrimo (cui serosa Melancholicorum colluvies
certe haud multum absimilis existit) limaturam ejus, per noctis spatium,
indiderit quis; postridie pro aceto aquam inveniet, omni acore spoliatam.
Caeterum, utcunque se habeat haec res, praelonga, nec improspera sane
Experientia sancitum fatemur, Chalybeata reserandis viscerum obstructionibus
convenire eximie: proindeque Nos viro Amplissimo authors esse nulli dubitamus,
eorum usum in se admittere nec recuset, nec ultra hic definitam (...) differat;
ea tamen lege, ut vitentur ea, quae supra modum aut calefacere possint, aut
exsiccare; and ut talibus consociantur, quae alvum quotidie muneris sui
commonefaciant. Laudamus itaque Pilulas Martis, hujusmodi artificio confectas.

Massae Pilular. Hierae cum Agarico, j. Rhabarbari optimi pulverat, ij.
ITEMimaturae Chalybis purissimae, in pollinem subtilissimum redactae, j. ss.
Extracti Centaurei minoris, j. Salis Absinthii, ss. Terebinthinae Cypriae,
quantum satis sit, ut lentore ejus consistentiam induant pilularem caetera
commista.


E massula hac formentur Pilulae mediocres, auro decorandae, and pondere ij.
sumendae, singulis auroris, per dies viginti. Observandum autem praeterea, ut
post unamquamque dosin and superbibatur serum lactis vaccini, in quo Flores
Cichorei and Borraginis incocti fuerint; and ut moderate exerceatur corpus, per
horulam unam and alteram, vel (si ferant vires) amplius: ex utroque enim
facultates Ecphracticn haud parum promovebuntur.

Porro dum haec peraguntur, sum proficuum fore arbitramur, si Illustriss.
Marchio se in Balneum Aquae dulcis, bis terve in septimana, ad humeros usque
(si modo id far valeat, sin minus semicupium subrogari poterit) immergeret.
Quandoquidem Galenus (8. de loc. affect. cap. 6.) refert, solis Balneis aquarum
dulcium se multos Melancholicos curasse, absque ullo alio medicamento. Nec sine
sontica causa profecto. (...) quippe, sive redundantia Seri in Lienosis, quae
proculdubio est (...), fons eorum, quae sunt in corpore, malorum, ut loquitur
divinus Senex ( lib. de Flatibus 2. text. 19.) tam per inconspicua cutis
spiracula, quam per Urinas evacuari exposcit.

Absoluto tandem, quicquid ad expediendos viscerum infarctus, humoresque
vitiosos, (...), per loca lege Naturae commodiora, pedetentim educendos,
videretur requisitum; nil aliud agendum restabit, speramus, quam ut partium
male affectarum intemperies, and (...) successive corrigantur: id quod haud
difficulter praestabunt Corroborantia. Quorum e sylva sequens seligeremus
Electuarium, mense integro dietim usurpandum.

Pulpae Passularum Corinthiacarum, vino Hispanico polygophoro decenter
extractae, and per setaceum trajectae, iiij. Conserv. Florum Borraginis and
Buglossae, ana ij. Confect. Alchermes, j. Pulver. e chelis Cancror. marium
simplicis, and Laetitiae Galeni, ana ij. Rasurae Cornu Cervini, and Eboris
pulverat, ana j. ss. Margaritarum praeparat. j. Syrupor. e Corticibus
Citriorum, and e Coralliis simplic. ana quantum sufficiat.


Ut fiat Conditum; cujus, mane, and sub vesperam, detur Duella: superhausto
Cyatho duplici Vini Rhenani Bacharacensis, floribus Cichorei, Borraginis and
Buglossae impraegnati, nec non succi Aurantii pauxillo aculeati.

Diaetae regimen quod attinet, non est, profecto, cur super eo admodum
solliciti essemus, aut curiosi. Nam Magnificentiss. Heroes tam stricte sobrius
est, atque abstemius; ut minime metuendum, Ipsum gulae indulgendo valetudini
suae unquam incommodaturum: tam prudens, ut appetitui suo fraena injicere probe
noverit; ab Hippocrate nostro dudum edoctus, quod (...), habet unaquaeque esca,
quo prosit, vel obsit.

Jam vero finem scriptiunculae huic impositurus, primum me converto ad Te, Deus
ter Opt. Max. animarum juxta ac corporum Archiater: divinam Misericordiam Tuam
supplex accedo, rogoque, ut auxiliis omnibus ac singulis a me heic praescriptis
adesse velit, and benedictione singulari adspirare, ne optato successu
frustrentur.

Deinde me converto ad TE, Marchionum Nobilissime, qui oraculum es inclytissimi
Senatus vestri, and totius Liguriae spes. TIBI summas ago gratias, quod
tenuitatem meam dignatus es in re maximi momenti, scilicet Sanitatis Tuae,
consulere: Teque submisse rogo, etiam digneris in hoc Consilio, qualecunque
sit, agnoscere voluntatem officiosam, promptam, sinceram, quamque habere me
decet ad omne omnino Excellentiae Tuae obsequium. Vale, Vir Excellentissime,
and ad Nestoreos usque annos illibata sanitate perfruere. Ita toto animo vovet

EXCELLENTIAE TUAE cultorum humillimus, Devotissimus, GUALTERUS CHARLETONUS,
M.D. and Augustissimi CAROLI II. Magnae, Britanniae Regis Medicus Ordinarius.
Raptim dabam Londini, e musaeo meo, 24. Jan. Anno MDCLXI.

