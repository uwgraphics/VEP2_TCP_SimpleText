Statuta legenda in admissione Inceptorum in Jure Civili, ad quorum
observationem singuli tenentur.
LEgum Baccalaureus Regium in Jure Professorem audiat quinquennium: respondebit
hoc tempore bis in suis Scholis, opponet semel: and cooptabitur Doctor.

Magister Artium septennium dans operam Legibus, and caeteris perfunctus quae
hic requiruntur, poterit cooptari inter Legum Doctores.

Quilibet Baccalaureus in quacunque facultate ad incipiendum licentiam
petiturus, antequam eam obtineat, spondeat se hic infra annum incepturum, si
ipsum incipere contingat: cautionemque super hanc rem sufficientem praestabit.

Nemo per se vel per interpositam personam pro voce danda aut non danda in
electione aliqua pecuniam ullam vel rem aliam aut dabit aut accipiet; nec
promissionem seu pactum ut quis promoveatur aut officium vel beneficium aliquod
consequatur pro hujusmodi voce danda vel non danda faciet, accipietve unquam:
quod si quisquam aliquem in his culpabilem noverit, Cancellario seu
Procuratoribus, aut eorum vices gerentibus quam potest celerrime revelabit.

Nemo in aliqua electione vocem dare praesumat, nisi and suum, and illius cui
vocem dare voluerit, praenomen and cognomen propria manu inscribat; nec ullo
pacto suum votum compromittere attentet.

Singuli qui hic gradum aliquem subituri sunt, astrictos and devinctos esse se
intelligant, ut Statuta ac hujus Universitatis probatas consuetudines pro
viribus observent, utque ejusdem Universitatis pacem nullius rei praetextu
perturbent; quin eos qui sic pacem perturbare noverint, ad Cancellarium seu
ejus vices gerentem quamprimum deferant: quod denique honorem hujus
Universitatis nostrae pro virili augeant, ornentque.

Quilibet Graduatus, dum moram traxerit in nostro municipio, habitum habeat de
proprio gradui suo competentem, quo inceptionibus illius facultatis cujus est
Scholaris interesse poterit.

Postremo, Statutis nostris cautum est, ne quis hic ad gradum aliquem
admittatur, nisi se obedientem fore Cancellario aut ejus vices gerenti fidem
dederit, seque sua Privilegia renuntiaturum, in quantum Privilegiis and
Statutis Universitatis contrariantur: salva tamen semper compositione inter
Universitatem and Collegium Regale facta.

Fidem dabis and declarabis te haec omnia observasse and observaturum, nisi
aliter per gratiam ab Academia concessam dispensatum tecum fuerit.


