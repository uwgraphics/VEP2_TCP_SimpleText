ACADEMIAE EDINBURGENAE GRATULATIO, Ob Serenissimi, Augustissimique Monarchae
CAROLI II.

Britanniarum, Galliae and Hiberniae Regis, Fidei Defensoris, in Solium
Paternum Restitutionem, OBLATA Illustrissimo Dynastae, D. JOHANNI MIDDILTONIO,
Middiltonii Comiti, Clarimontis and Fethercarniae Domino, etc.

Inclytissimo Regis Legato, In aula ejusdem ACADEMIAE, 29 Maij 1661.

EDINBURG H, Excudebat GIDEON LITHGO, Academiae Edinburgenae Typographus. Anno
Dom. 1661.

In Restitutione Augustissimi Regis CAROLI II.
Ad Paternum Regnum Divinae Providentiae Observatio.
STupore raptus, intuens,
Miratur Orbis CAROLUM;
Miratur ipse CAROLUS,
In se reflectens lumina.
Miranda quippe cernitur,
Et ipsi and orbis incolis,
Dei tremendi dextera,
Tractantis ipsum Provide.
Miranda Destitutio
Ut CAROLI, sic Scotiae
Jus asserentis regium.
Solum id petebat CAROLUS
Quod jure debuit dari
Patris Sereni filio;
Lubenter ipsi praebuit
Sceptrum fidemque Scotia,
Datamque sanxit sanguine.
Sed jam jacere jusserat
Supremus Orbis Arbiter,
Cum CAROLUM, tum Scotiam
Ad tempus, alto in pulvere,
Nostrae saluti consulens,
Suamque curans gloriam:
Miranda Restitutio
Jam Regis inclytissimi,
Jacentis olim CAROLI
In despicato pulvere;
Nullum videntis exitum
Ex mortis atrae faucibus,
Sperantis in Deo tamen,
Qui st^avit ipsum ut tolleret,
Depressit ut non perderet;
Confregit ut componeret
In mortis umbra hunc detinens,
Ut luce clara ostenderet,
Vitae necisque se Arbitrum.
Quo, quae seorsim in plurimis
Dispersa sunt pericula,
Concurrerent in CAROLO.
Quo, quae seorsim in singulis
Visenda sunt, in CAROLO
Collecta stent miracula; and
Quot obviam certamina,
Tot sint ei victoriae.
Da: Dicsonus SS. Theol. Profes.

(...).
(...),
(...).
(...),
(...).
(...),
(...).
(...)
(...).
(...),
(...).
(...).

(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
(...)
Alex. Dicsonus, V. T. and L. S. Prof.

In Natalitiis Augustissimi Monarchae, CAROLI II.
Britanniarum, etc. Regis, Panegyris.
ALme Parens, summa qui terras aetheris arce
Despiciens, stricto metiris caerula pugno,
Pulvereumque globum modio, convexaque Coeli
Atria mensuras spithama; collesque bilance,
Et trutinae aerios libras examine montes:
Imperii non fraena tui nunc aequa negamus
Amplius, aut dubiis colimus tua numina votis.
Te rerum moderante vices, te Judice, digno
Vindictam exitio scelerata^h exscindere gentem,
Maturasque sequi poenas quis deneget ultra?
Quis neget innocuis tandem, te Vindice, vota
Spesque, ratas, terrae neglectae absolvere coelum?
Testis erit, quae te dias in luminis oras
(Cura poli, populique decus lumenque Britanni)
CAROLE prima dedit, Junonis quarta Calendas;
Fausta dies, semperque animis memoranda piorum,
Festa dies, semper fastis celebranda Britannis;
Gaudia quae toties Patriaeque Patrique, tibique
Certa tulit, bis natalis Patriaeque, Tibique.
An memorem (jam post quinquennia vota parentum,
Tot Procerum Plebisque preces, tot jam omina lenta,
Postquam multa polo Sanctorum casta litasset
Victima) quanta Patris pia solicitudo supremi
Pro solio tandem effulsit populoque Britanno?
Testari aetherea quam sydera jussit ab arce;
" Saturnus fugiat terras, summaque vagetur
" Abside, nec laetis interserat omina rebus
" Tristia, solicito relegens vestigia gressu*
" Mitior, auspiciis and semper grata secundis,
" Fax Jovis, elata sese demittat ab Auge,
" Exhilarans populos curru propiore Britannos.
Dixerat. Hi parent. Thamiseias inde per oras
Spes animos foecunda ciet: jamque omine firmo
Excitat erectas ventura ad guadia mentes
Civibus, and famae tardatas increpat alas.
Ut vero manifesta fides; certusque per urbes
Nuncius, Augustam fausta jam prole penates
Regales auxisse, refert, nec deesse Paternum
Qui Diadema ferat, qui tantae pondera molis
Sustineat, cum fata vocent; dum laeta triumphis
Agmina certatim lassabant tempora festis,
Astrorum Interpres, arcana evolvere solets,
Aethereum casta veneratus mente Parentem,
Sublimesque oculos tollens ad sidera, fatur.
" O qui perpetua lustrantes lampade terras
" Lucis inexhaustae flammas, per inane rotatas,
" Te leges authore datas and jura recursu
" Constanti servare doces; and cum nova terris
" Edere signa jubes, tua jussa capessere promptas
" Semper habes famulas super ardua nubila stellas;
" Da Genitor supreme tuo de numine fixos
" Immota pendere fide. Jamquee omina firmes,
" Spesque ratas facias, te quas authore fovemus:
" Nulla fides Genesi: quod coelo culminet alto,
" Quod Signum Oceanum subeat, noctemve profundam,
" Nulla piis cura est. At si denunciet ether
" Portento vel triste malum, vel laeta futuri
" Signa boni, haud surda voces admittimus aure.
" Bis ter Olympiaco meritas in pulvere palmas
" Rettulit in Patriam Victor, cum voce triumphi;
" Ex quo Ledaei succensa in pectore flamma
" Effulsit Cygni, priscis incognita seclis,
" Nuncia laetitiae Populo Regique Britanno.
" Nuncia Cunarum fuit haec, Auguste, tuarum,
" CAROLE prime, tui faustissima nuncia Regni.
" Cui jam nascenti, laeto Bodotria vultu
" ( Nereidum comitante choro) super alta levato,
" Antiqua ostentans and majestate verendam
" Canitiem, and celsas prospectans cominus arces
" Fermelina tuas, felicia secla canebat;
" Undique pacatis, fera quas discordia nuper
" Armarat, dextris: mox and coitura fideli
" Foedere, communi regnanda Britannica sceptro
" Imperia, externi posthac secura pericli.
" Ipse fidem eventus firmat. Vix tertia laetam
" Agricolis satio Cereris spem fecerat hornae,
" Saxonidum magno cedit Diadema JACOBO.
" Inde adeo gens una sumus* Cui foedera legum
" Firmaque amicitiae ponit dum vincla futurae
" Pacificus, fausta adjungunt suffragia Coelo
" Chanoniusque senex, volucerque Atlantide natus,
" Cum Patre Dictaeo, tria sydera juncta Triquetro
" Aspectu, insignem reddit quem flammea virtus.
" Magnorum hic semper motum certissimus index,
" Auspicio nunquam frustravit secula vano.
" Huic tamen accedit portentum grandius, Astrum
" Ignotum antiquis ignorandumque futuris,
" Inter inerrantes coelorum in culmine stellas,
" Herculis Astragalum accendens; iisdemque diebus
" Mirandam aethereo spargens e vertice flammam,
" Saturni queis taeda Jovis conjungitur astro.
" At rebus majora iterum molimina motum
" Haec eadem (lustris octo labentibus) astra
" Aspectu intentant Aquei conjuncta Trigoni.
" Stat gravior, sed fixa, polo sententia; laetis
" Tristia ut alterno subeant peragenda theatro.
" Quicquid id est; animos magna in discrimina magnos
" CAROLUS exacuet. Cui nunquam prospera mentem
" Extulerant, nunquam celsae blandimina sortis
" Quassarant aequam fastu surgente bilancem;
" Non illum adversis metus est succumbere rebus,
" Aut majestatis constanti e tramite gressus
" Flectere, posse; Orcus quamvis conjuret and orbis,
" Pectora tartarea excutiens praegnantia fraud,
" Ferratasque acies castris educat, and artis
" Haereticae incautas laquearit nectare mentes.
" Firmior ille tamen contra grassatur; ut audax
" Massyla de gente leo, truculenta luporum
" Agmina, vel cautas solitus contemnere vulpes.
" Aut velut obnitens adversa in pondera Palma
" Altior assurgit: Tibi sic vis effera nomen
" CAROLE Prime dabit, quod nulla aboleverit aetas:
" Et conjuratas Regale excindere nomen,
" Invisas semper terris coeloque cohortes,
" Qui pietatis amant; qui Religionis honorem
" Sincerae, infernis damnabunt usque tenebris.
" At tu Magne Puer, cujus natalia festis
" Plausibus, albati celebramus laeta Britanni,
" Aggredere o magnos, coelum quos spondet, honores.
" Haud obscura, atavum virtus, exempla praeibit.
" Excutiat gentes melior quas educat orbis
" Anxia Sedulitas; fastus and fastibus ipse
" Opponat livor nostris, tot nomina Regum
" Haud usquam paribus veneratur honoribus ulla:
" Non melior Regum series, populusve fideli
" Promptior obsequio sanctos coluisse Monarchas.
" Dura tibi ut primis fortuna reflaverit annis,
" Hoc tyrocinium summis Heroibus alti
" Ad culmen firmos gressus deducere honoris,
" Cammori, Brusiique, and primi exempla JACOBI
" Ostendent. His tu majorem extendere factis
" Ne dubites famam. Diae tibi semina mentis
" Ingenuit favor aethereus* Tibi sanguinis ortum
" Per bis secla december deductum e stemmate Regum,
" Exortem natura dedit. Jam certa futuri
" Omina sentisco. Post bis tria lustra peracts,
" Quod desiderium populi, quae vota Britanni,
" Quae te cura Poli, per tot discrimina salvum,
" Restituent solio (quamvis fremat Orcus) avito.
Dixerat Interpres. Rata nobis omina fecit
Haec lux fausta, dies semper meliore lapillo
Et Cressa signanda nota: quam postuma festam
Secula cuncta colent. Fastis haec Aurea nostris
Stabit, ut immemores nunquam sinat esse nepotes.
Haec pingues epulas, haec dulcia vina quotannis,
Effusa and patula miserentia viscera dextra
Postulat: hanc nemo tetricus contaminet atra
Tristitia: Jovae nobis stant gaudia robur.
Haec te prima dedit terris, Auguste, Britannis,
CAROLE, te rursus patriae (post lustra quaterna)
Ereptum (proh! Triste nefas, proh! degener aevum,
Armaque tartareis male conjurata maniplis)
In Patrio antiqua cum Majestate videbat
Fulgentem solio; proceresque ad basia dextrae
Prolapsos; populosque (tibi praestare volentes
Obsequium) vultus, avidos, spectacula sacri
Haurire, and pressae vestigia tangere plantae.
At fera quos rabies transversos egerat, armis
Et Regi and Patriae infidos, invisaque coelo
Nomina, pollutis ( Cyclopiea pectora) sacris,
Jamque Otomanniadum ritu, pro numine, doctes
Successum (mente ah laeva) coluisse secundum,
Indignante Polo, versa in contraria sort,
Hausere horrifico spumantia pocula vino,
Faecibus expressis; lymphataque pectora diris
Consilis, usquam consistere nescia, terram
Pulveream lingunt; expertique omnia frustra,
Undique dejecti; furiis agitantibus, arma
Dum rapiunt, susi; scelerum stimulante reatu,
Exosi veniam and pacato a Principe pacem;
Civibus invisi nimium, populisque propinquis,
Aut alio terras quaerunt sub sole latentes;
Ingratam aut tolerant miti sub Principe vitam;
Horrida damnatos aut claudit carceris umbra;
Aut meritas aequo pendunt sub Judice poenas.
Ast hic grata Deo Clementia, parca cruoris,
Multorum est contenta metu, non prodiga lethi.
Ergo agite, O Cives, quae vota decennia moesti
Crebra Panomphaeo fudistis saepe Tonanti,
(Jam rege incolumi, jam liberate recepta,
Firmatisque sacris) animis persolvite laetis:
Agnoscantque omnes, quanto gratissima semper
Libertas, servire Deo, servire Monarchae.
Civibus hic pacem firmat, securaque legum
Praesidia, amotoque metu sua cuique fruenda.
Vis procul a solio, procul est injuria, Regis:
Cana Fides stat circum, and pleno Copia cornu,
Libraque Justitiae, meritis and debita merces,
Quaeque ligat Coelum terris, terrenaque firmat,
Religio sincera, pii and constantia cultus,
Non levibus populi ingeniis cessura, lucrove.
Praesertim nostro qui proxima sydera Phoebe
Fulgetis, primo and ductum de lumine lumen
Spargitis, ac patriae noctis dispellitis umbras,
Illustres Proceres, eodem tot lustra sub host
Tot mala perpessi; toties communia vota
Facta Polo, spem communem, commune periclum,
Communesque metus tanto cum Principe, magnis
Nunc memorate animis; communia gaudia tandem
Carpite: quasque Polo precibus communibus olim
Vovistis, gratas securi reddite lauds.
Quique plum vobis Regem, Regique paternum
Restituit Solium; qui vobis pristina jura,
Qui veteres titulos and avitum instaurat honorem,
Illius Majestati submittite fasces.
Sumite de nostro hic exempla imitanda Monarcha:
Quique suos vobis radios affulget, ab illo
Sumite virtutis verique exemplar honesti.
Prae cunctis, tu magne Heroes, qui fidus Achates
Firmiter haerebas Regi, discrimina cuncta
Principe cum tanto expertus, totiesque probatae
Virtutis testis, per dura pericula Martis,
Perque tot annorum errores, tot Regna, tot urbes;
MIDDILTONE jubar patriae, faustissima stella
Illustrans Procerum radiato lumine sphaeram;
Pallada militia and prudenti pectore; Phoebum
Eloquio referens; Sophie quot vendicat, omnes
Amplexus tacitis animi in penetralibus arts;
Cujus and effigiem virtutum in pectore gestas,
Personam quoque sustentans and maxima rerum
Pondera; dum patriae labefactae vulnera sanas,
Antiquumque decus Majestatemque vetusti
Imperii instauras, armisque and lege refulcis;
Inter tot rerum molimina maxima, tantae
Laetitiae in partem non accessisse pigebit;
Aut alios potius, properantes undique, tantae
Laetitiae in partem non admisisse gravabit.
Hic etiam tenues non aspernabere Musas
Exhilarasse tuae dum captant basia dextrae:
Hae resides spondent citharas desuetaque plectra
In lauds aptare tuas: ne clarius ullum,
Quam MIDDILTONIUM, celebrent Permessides undae,
Vel juga Parnassi, nomen, vel culmina Pindi.
Quis tamen aut Pindus, vel quae Permessides undae,
Pimplaeusve chorus, vel quae Chelys aurea Phoebi,
Sufficiat memorare tuas, ter Maxim Regum,
CAROLE, virtutes! Alcidae planta staturam
Corporis hic doceat. Quid primo vidimus aevo?
Aut quid laudandum primo non vidimus aevo?
Invictum mentis juvenili in pectore robur,
Dignaque canicie gravitas, at nescia fastus;
Parcior, and nunquam justo sine pondere sermo;
Non confisa sibi vis, ant temeraria, sponte
Consilium sed prompta sequi, and discernere docta;
Affectus semper Rationem audire parati;
Sobrietas victus, semper moderata cupido;
Men's generosa, mali temere non credula; rebus
Nunquam fracta malis, non unquam elata secundis,
Nunquam luxuriae, nunquam cessura timori;
Ponere docta modum stimulis ultricibus irae;
Contemptus secura tamen; sua cuique benigna
Reddere; non aliena sequens, sua certa tueri;
Non alia ambitio, quam, quantum sanguinis ortu,
Artibus eximiis tantum praecedere cunctis;
Relligio firmis animo radicibus haerens;
Quam non impiet^s, exempli prodiga, quasset,
Debita vel Matri pietas charisque propinquis,
Non conjurati Cives, Patrisque cruenti
Sanguine (proh! seclis scelera execranda futuris)
Visque illata sibi, and patrium Diadema negatum;
Dura vel exilii diuturni taedia; non quas
Externae illecebras aulae, aut Tarpeia Siren
Fecere, aut armis spes ostentata potentum;
Loiolitani aut foecunda Sophismata coetus;
Omnibus his potior diae constantia mentis:
CAROLON hae lauds decorant; quas unus and alter
Vendicet. Exortes titulos haec gloria spondet;
Mensuram voti externis oftendere Regnis;
Non bello, at meritis, animos vicisse rebels.
Tho: Crafordius Math. P.

Carmen Gratulatorium, oblatum Illustrissimo viro, D. JOHANNI MIDDILTONIO,
Middiltonii Comiti, Fethercarniae and Clarimontis Regulo, etc. Legato
Celsissimo, misso ad Comitia Regia habenda in Scotia, anno 1661. a CAROLO II.
(Dei gratia admiranda) Rege Britanniae, Franciae, and Hiberniae Opt: Max: and
felicissimo, cum in aula Academiae Edinburgenae ab JACOBO 6. denominatae, una
cum regni Proceribus invitatus a Civitate, celebraret memoriam dicti CAROLI
nati, and, post novenne deploratum exilium mirifice restituti suis, summa
omnium cum laetitia, uno eodemque 29. die Maii, omnium seculorum memoria
quotannis, jure, ob geminum idque insigne beneficium, divinitus datum,
celebrando.
O Memorande dies! quo bis jam CAROLUS ortus,
CAROLUS and Patriae spes, magna and gloria mundi;
Non magis excelso majorum stemmate splendens,
Quam splendore nitens proprio. Spectemus utrumque.
Ecquis id immenso populus jactabit in orb?
Tot Reges cum laud Sacrae diadema CORONAE
Gestasse invictos? Proavum quot nomina CARLI
Magnanimi Herois, divina and origin nati:
Horridus a teneris quem Mars exercuit annis;
Tollere quem toties conjuravere rebels,
Caede Patris terram qui foedavere Britannam.
Heu scelus infandum! quis durus talia fando
Temperet a lachrymis? Casu subeunte Parentis
Injusto and tristi mentem, vix eloquor ipse!
Chara Deo soboles ex his servata ruinis,
Postque novem exilium annorum, cum pace revertens,
Imperio potitur, non vi, non fraud, paterno.
Foedifragis servis sed qui parere coacti,
Legitimosque diu assueti contemnere Reges,
Sponte sua (sint quanquam ex seditione creati)
Certatim properant famulas ei tendere dextras.
Siqua fides Graiis, Latiis vel habenda poetis,
Jupiter, anguipedum disjecta mole gigantum
Fulmine, sic positis consedit pacifer armis
Inter Coelicolas, nutritus lacte Capeliae,
Terrigenum evadens crudelia vulnera fratrum.
Quem facta occuluit sidus generosa Puella: Johanna Lane altera Amalthea inter
sidera,

Haec monstrant infractum animum, regemque probatum
Tot tantisque malis, coelesti Numine tutum,
Dignum plura tribus latis qui regna gubernet,
Quemque sui cives laeti, plausuque frementes,
Accipiant, longo quos tempore dira tyrannis
Afflixit, pressitque jugo, ut servilia colla.
Quo duce, siqua manent sceleris vestigia tanti,
Irrita perpetua solvant formidine regnum,
Tristitiae and tenebris atris cum nocte fugatis,
Exhilarent fido populo nova gaudia mentes,
Libera venturo laetentur and omnia seclo.
Haec pariter linguas falsas, falsosque prophetas
Increpitant, vulgo praesagia falsa locutos;
Non fore vel prorsus, vel non sine sanguine, Regem,
Consilioque Deum arcano abjecisse STUARTOS
(Horrendum auditu! humanas ne polluat aures,
Spargi pro dio blasphema oracula verbo,
Turpius and victi quae majestate retractant)
Confirmantque Dei sorti Solomonta, beatum*
Haec Regem populumque docent de mutuo amore,
Et quo perducat bellum cum Principe cives.
Tuque Vir illustris, regali munere fungens,
Nostrum ornare tuo non dedignate Lyceum
Vultu tam facili, nostramque amplexe parentem
Nutricemque Urbem, per tot discrimina tecte,
Perge tuo, nostroque simul, persolvere Regi
Obsequium, studiumque pium, Legate merenti.
Hanc gentem recrea, quo tot vexata procellis
Pace in perpetua cum Relligione quiescat.
Et vos O Regni Proceres, queis tanta potestas
Commissa est, celebrate Deum: tum reddite honorem
Principibus justum. Vos nunquam prava libido
Flectat ab officio: sceleratos poena recidat.
Quae si praestetis memores virtutis and aequi,
Jure tenent saevi dum tartara coeca Tyranni,
Quos furor invasit, dominandi insana cupido,
Non curare Deum quaevis terrena putantes,
Dejicerent armis perjuri ut singula foedis,
Atque sui Regis per vim sibi regna pararent,
Foedere debebant quae non violata tueri:
Donec ab obscuris lucem Sol dividet umbris,
Clari Fergusidae retinebunt sceptra STUARTI,
More Patium solito qui justo examine norint
Parcere subjectis, ac debellare superbos.
Et CARLI augustum, superat dum Scotia, Nomen
Cantantes sublime ferent ad sidera Scoti,
Alite tollentes altum super aethera cantu:
Posteritas and sera canet, dum secula mundus
Volverit, aeternum grata and celebrabit in aevum.
Quae sperant optantque boni, nostraeque Camoenae.
Gul: Tuedius, Philos: Prof:

Ad virum Clarissimum, D: JOHANNEM MIDDILTONIUM, Middiltonii Comitem,
Fethercarniae and Clarimontis Regulum, CAROLI II.
Legatum Celsissimum, missum ad Conventum Ordinum habendum in SCOTIA, Anno 1661.
REgius est animus pulcher tibi, regia virtus:
Regis opus tractas Regis amore tui,
Accedit laudum cumulo, quod amicus amicis
Regis tam constans hostibus hostis eras.
Enumerent alii quantumvis mill triumphos;
Scotiad consiliis subdita facta tuis.
Mart nec inferior quovis, Mavortia proles:
Perpaucis annis multa tropaea tua.
Major in adversis fulsit victoria rebus,
Principe cum pulso, dum peregrinus eras.
Quid memorem excultum ingenium, studiisque Minervae
Tam been limatum? tota Minerva tua est;
Sive ferox armis sequeris fera castra Gradivi,
Sive sonat verbo Curia celsa tuo.
Graecia Martigenas ostentet, Roma Metellos,
Troia vel antiquos nobilitate viros:
Ast tibi concessit large natura benigna,
Dotibus hos omnes ut superare queas:
Dotibus eximiis notus, Dominoque fidelis,
Additus es numero nobilitatis honos.
Te nova Nobilium decorent insignia quamvis,
Per te Nobilitas nobilitata magis.
Gul. Tuedius, Philos: Prof:

SYLVA.
AEternos poscunt threnos tua funera Regum
Maxim, CAR'LE Prior! Fata at tua, CAR'LE SECUNDE,
Libera vix gemitu sic moesta Britannia pridem
Obstupuit; sic nunc eadem miratur, ut aegre
Quos toto sentit perfundi pectore motus
Laetitiae, credat veros; sed somnia mentis
Sollicitae, tacitis noctu quae volvere votis,
Vim metuens premere interdiu per bina solebat
Lustra, quibus late victricia signa rebellis
Factio (perfidiae stimulos and Numinis iram,
Ultoresque animos Scotorum, morte paratos
Vel propria, infandos primum praevertere casus,
Vel post, patrati sceleris deposcere poenas;
Infractisque animis sceptrum tibi reddere avitum,
Molirique viam reliquis per tela per ignes,
Ni fata obstarent, horrens) bellum occupat atrox.
Inque suos primum est rabie grassata, tuosque
Mox etiam, infidis male credula Scotia, cives:
Quae dum incauta mali, studiis distracta tuorum,
Tradius obsistis furiis, in viscera dirus
Perrumpens, agros hostis populatur opimos,
Agmine stipato, nec long castra remotus:
Ingressus, fugiens fratrem cum cornua Phoebe
Monstrarat nondum terris; Fraterque furentis
Axe premit rapido Nemeaei terga Leonis,
Alteram and ad luces bis denas addere anhelos
Cogit equos mensi signato nomine Juli.
Ridebant tunc prata rosis; and messibus agri
Spondebant, inopem quamvis, ditare colonum.
Scotorum interea qui primi ad signa coibant,
Non armis numeroque pares, nec fata secuti,
Sed causam, miscent pugnas, tentantque futuros
Saepe animos, acuuntque iras felicibus ausis:
Hinc ceu totius libantes omina belli.
Heu frustra! Horresco referens. Invadere fines
Obscurum, externum, tantaque a caede recentem
Credibile? Ei Patriam dare cives? Agmina tyro
Instruit: At duris qui consenuisset in armis,
Fortem operam Patriaeque PATRI, Patriaeque paratus
Navare, indomitus semper, dum firma vigeres
Consiliis, miles dimittitur. Inde malorum
Ilias exundat. Quas strages? Funera quanta
Heu dedit ille dies (tibi quo non Allia fastis
Roma tuis damnata diu; nec funere Pauli
Varronisque fuga spumantes sanguine Cannae
Insignes, magis infandum videre) tacendus
Omni aevo? Ignorent venientia secula cladem:
Sic vinci potuisse, quibus tunc vincere pronum;
Jusque datum sceleri. Tantae nec mortis imago
Fida tuis sceptris prostravit pectora Scotos:
(CAROLE, vidisti: neque enim meminisse pigebit)
Non aerata mari classis, tellure nec agmen,
Quamlibet ostentet minitans victricia signa,
Edomuit. Sed bella parant mox altera: cogunt,
Atque iterum turmas disjectas milite complent:
Delectusque novos scribunt, frumentaque and arma
Conquiruntque, feruntque: a littore clade minuto
Exscensus prohibent: aditus atque oppida firmant
Praesidiis: iterum and felix in praelia Veles.
Hostibus invitis tantum sperare dolorem,
Inque malis mediis, laetos tot secula sanctum
Imposuisse juvat capiti diadema paternum,
Impositumque juvat toties defendere dextris.
Larberae pons testis eras, prope nobilis, illo
Regia quo virtus and men's prope Parricidas
Tempore delerat fusos: testesque propinqui
Innerketha tibi colles; ubi mutua bini
Frontibus aversi jungebant pectora, inulta
Sic se haud passa mori. Testis Vorcestria fida,
Haudque suo merito infelix; sed proditione
Unius. Quas hic mortes! Quae vincula passae
Illustres animae! Testes fastigia Grampi
Sic admirati recidivam surgere flammam,
Semper inextinctam, semperque a clade renatam*
Nobilis ille Heroes testes, Rex inclyte, mill,
Qui reditum, toties sudatum sanguine Scoto,
Haud voluit praestare tamen sine milite Scoto.
Sic positis odiis gentem sociavit utramque.
Ille Heroes nobis haec otia deproperavit;
O REX fecisti: potis est fecisse nec alter
Mortalis, facies Regnis si mill resurgant.
Otia non solum nostra haec, sed and otia trinis
Laeta tuis populis. Sic te diffundis in omnes.
Et quae, qui merito cunctis praeponderat unus,
Egregia and cura cunctos complectitur unus,
Auspiciis jussisque tuis, diplomate sacro
Munitus, sceptri labes and damna resarcit,
Scipiades, belli fulmen, pacisque togatae
Ornamentum ingens, celebrat laetissimus Heroes.
Otia, quae primi Proceres; quae laeta Secundus
Ordo Nobilium; Primas and qui colit Urbes,
Edinam ante omnes, pro te o tot tristia passam*
Edinaeque sacrum tibi, SEXTE-JACOBE Lyceum;
Oppidaque, aut pagos, vicos, cerealia rura,
Exiguasque casas, congestum and cespite culmen,
Concelebrant; omnes laeti nunc omine lucis
Bis tibi natalis, quae and primas luminis auras
Nascenti affudit felix, iterumque renatum
Illustrat fulgens radiis lux aurea puris,
Fulsura and rediens sua per vestigia semper.
Laetitiae hi very motus, non somnia vana.
His praesens, oculis qui perspicit omnia puris.
Ja: Pilanus Ph. Pr.

Serenissimo Potentissimoque, CAROLO II.
Magnae Britanniae, Galliae, and Hiberniae, REGI, In Natalitiis ejus iiii Call:
Junias MDCLXI. Vota Caledoniae.
TRistior umbra fugit, tristes cessere tenebrae,
Praeque diem veniens Lucifer almus agit:
Quo te bis natum colimus, ter Maxim, terris
Commoda magna tuis, gaudia magna tuis,
CAROLE: clara D^um soboles, and maxima magni
Cura Dei, and nostro magnus in orb Deus,
Ac solo minor ipse Deo, qui sidera coeli.
Quique regit terras, aequora quique regit.
Ergo renascentis, clarissima gloria secli,
Grata Caledoniae suscipe vota tuae:
Quae multos adeo multum vexata per annos,
Ac totidem Dominos, tot quoque passa procos,
Invisos invita tuli: male credula, quantum
Credulitas nocuit, simplicitasque mihi?
Carminibus vanis equidem, incantata (fatebor)
Esse lupos agnos, and simulachra Deos,
Et servos dominos, and perfida fida putabam
Pectora, Semideos terriginasque viros.
Donec vincta manus, seu vi, seu fraud tyranno
Prodita, non sueto colla premenda jugo,
Sed non sponte dedi. Semper te mente colebam
(Te nil in terris sanctius esse sciens)
Funera gnatorum, testes, properata meorum,
Dumbarri cura castra fugata mala,
Sanguinolenta tui Taoduni maenia, and armis
Utlibet infaustis, bis repetita Soror
Anglia. Virtuti non respondentia fata
Excusa facilis, pro pletate tua.
Coelo aliter visum: nam quae civilibus armis
Non data sunt, precibus sunt data cuncta piis.
Ergo tuas votis semper cumulabimus aras
Sancte parens rerum, cui pia vota placent:
Cuique pias audire preces est summa voluptas,
Tu Regi vitam, tu cumulabis opes,
Tu titulos, pacem, Thalamos, post bella triumphos
(Si quae bella placent) progeniemque dabis
Et solio, and tanto dignam Patre: denique quicquid
Voverit ipse sibi, te superare precor:
" In quo ad supremum probitas perducta cacumen
" Consistat, nec, quo progrediatur, erit:
Coelestisque tuo descendens copia cornu
Aeternum servet, protegat, atque beet.
Academia Edinburgena Exultans. ECLOGA.
Sarvistus, Philanax. Sarv. HIC Metamorphosis! pompa hic! Quibus, advena tantus
Auspiciis, Philanax, vestra Lycea subit.

Philan. Hunc, Sarviste, diem numerans meliore lapillo,
Gratatur Regi Scotia tota suo:
Proregem illustrem enixe hic Edina rogatum,
Testem laetitiae, gaudet habere suae:
" Sceptra Caledoniae quod nunc feliciter orae,
Centum octo a Scotis missa tuetur Avis,
" Qui sortem antevenit meritis, virtutibus annos,
Magnanimos animis, consilioque Deos,
CAROLUS (and CARLI super astra propago corusci)
Ille Pater Patriae, curaque magna Dei.

Sarv. Vos indulgetis latebris, pompaeque fugaces
Secessus colitis: Hic furor unde novus?

Philan. Secessum colimus, sed non ignobilis oti.
Secessuque licet discere DISCE MORI.
Halcionum, sine fine, dies, pars maxima vulgi
Vaticinans, vacuos protrahit usque dies.
Nos and honesti amor, and Pietas pellexit in oras
Luminis has dias; grataque Edina, Parens
Alma, suo proprio potuit suadere Lyceo,
Regi, and Proregi, carmina laeta dare.
Dum procul a Regnis, errabat CARLUS avitis,
Exegit mediis carmina nulla malis:
Nunc, quoniam solium conscendit CARLUS avitum,
Exegit reduci carmina laeta dare.

(...).
(...),
(...);
(...)
(...);
(...);
(...);
(...);
(...);
(...),
(...).
(...),
(...).
(...),
(...);
(...)
(...);
(...);
(...);
(...),
(...);
(...),
(...).
Jo: Wishart Philos: Prof:

In Natalitiis Augustissimi CAROLI II.
Britanniarum, etc. Monarchae.
DAedalus ut Maius tellurem pingit amoenam,
Exornatque annum floribus usque novis:
Sic tandem terras decoravit Flore Perenni,
Britonidum and gentem nobilitavit eo:
Carduus hunc cingit (semper benedictus) and armat,
Splendorem faciunt Candida, rubra, rosae.
Magna Caledoniae vernantis gloria sylvae,
Nobilis antiqui lausque decusque soli:
Ille abreptus ubi Patriae per vimque nefasque,
Nec frondent sylvae nec viret almus ager:
Finibus at patriae moestis ubi redditus ille,
Et sylvae frondent and viret omnis ager?
Hinc eris alma dies, antiqui veris origo,
Aurea qua redeant secula prisca, nova.
An non laeta dies, alboque notanda lapillo,
Natalis Regi quae fuit and patriae?
Flos Regum natus, pariterque renatus eadem:
Hac populus pariter nunc redivivus adest.
Saeviit (horrendum scelus!) in sua viscera victrix
Gens; ferro, flamma pene perempta sua.
Quae vallis, flumen, (quae tanta insania cives!)
Sanguine Scotorum non madet at ue rubet?
Composuitque Deus tandem sine caede cruentas
Lites! o lauds candida vita canat?
Discite de hinc legi divinae, discite Regi
Praestare obsequium mente manuque pia.
Es pius in Patriam atque Deum? hoc mage pronus in illum;
Ille Pater Patriae; proximus ille Deo.
Una, salus populi Lex est dicenda suprema?
Rex una est Populi vera, suprema Salus.
Ut primus Regum numerabitur ille Secundus
Noster, qui nulli jure secundus adest:
Imperio magnus, major virtute serena:
Maximus at multo miti animoque pio:
Quem Tamesis, quem Fortha tumens, quem Banna citatus
Celsum, submisso poplite rite colit.
Quem vagus Oceanus liquidis circumfluus undis
Audit, and Imperio promptus adesse cupit.
Quemque Quirinales Aquilae fascesque superbi,
Tarpeiae quem arcis fulmina vana timent.
Cujus and exaequant florentes aere Phalangas,
Sydera vix Coeli, gramina vixque soli.
Cujus and excelsum pectus Cum Pallade Phoebus
Certatim donis excoluere suis.
Sit quantum in duris animi prudentia, robur,
Tuque Tae es testis, Tuque Sabrina tenes.
Virtutem invictam, inconcussam Relligionem
Sequana miraris, Scaldi superbe stupes.
Vivat sic CAROLUS, CAROLI generosa propago,
Lux dum per certas itque reditque vices.
Floreat aeternum sic o par nobile Florum,
Flores dum venient vere tepente novi.
Iuncta Rosis viridans crescat sic pacis oliva*
Dum referet vernas garrula hirundo vices.
Sic Lyra laeta sonet* nec moesta sit amplius illa,
Ramis dum volucrum turba canora canet.
Qui rubet ille Leo sic usque triumphet in Auro,
Fulvum dum Pardi sole cadente trement.
(Unde Leo in Geminis? in eadem sede morantur
Majestas and amor, quam been convenient!)
Scotia tota canit: plaudit juvenisque senexque:
Laetitiae voces astra serena petunt.
Agricolae gnavi festa laetantur in umbra,
Cincti diffusam fronde virente comam.
Nunc Campana, feri quondam praenuncia belli,
Ancipitis Jani limina clausa sonat.
Nunc tuba terribilis, saevi praefatio Martis,
Laurigerae pacis nuntia dulce canit.
Nunc flammae rapidae, nuperque incendia belli,
Belli discussi splendida signa micant.
Nunc tormenta tonant blande, mittuntque salutem,
Quae nuper patriae funera dira dabant.
At quantum reliquas supra caput extulit urbes
Vrbs Edinensis, molibus alta suis,
Tantum praecellit studioque animoque fideli
In Patrem Patriae. Quam bonus ille Pater!
Compita lata fremunt plausu laetisque choraeis:
Plausus solennis sydera clara ferit.
Arduus Arthurus, CAROLUM resonare docetur:
Valles ingeminant, "CAROLE Magne, Bone,
" Vive Tibi and Nobis. Nam Te sine vivere vita est
" Nulla* Tibi and Nobis CAROLE vive diu.
" Castalidum cultus, Jus, Pax, Concordia, virtus
" Te cedente abiit, Te redeunte redit.
" Vive valeque diu florens, ter Maxim Regum,
" Una Caledonii Spes Columenque soli;
" Vivas in Pylios annos pulcherrime rerum,
" Omne decus Patriae deliciumque Tuae.
" Pectora fida Tibi juxta and fortissima, Scoti
" Obsequium, pascet dum Polus astra, vovent.
Hugo Smith. P. P.

FINIS.

