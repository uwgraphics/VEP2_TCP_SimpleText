CARMEN PANEGYRICVM, SIVE PARAENETICVM, Postridie Inaugurationis DOM.
PROTECTORI AB Augno. Wingfieldo DICATVM.

AC NUPER Cum Scholiis and Animadversionibus In Selectiora vocabula, Ab Anonymo
benevolo illustratum.

LONDINI, Excudebat Gulielmus Godbid, M.DC.LVI.

Lectori Salutem.
CVm non ita pridem, hoc quod subjecimus Poema, in manus meas pervenisset: mole
quidem and corpore breviusculum; Virtute vero and spiritu grande ac magnificum,
dignumque sane visum est, quod in lucem exeat, flammis Poeticis coronatum,
Vtpote ab Authore compositum, non modo (...) elegantia sensuum, sed (quod
paucis hujus aevi Poetastris, vel Semipaganis, quod ait Persius in Prologo, vel
Paganis contigit) (...) puritate Sermonis. Quare non alienum a meis studiis
existimavi, etsi nollem in alieno opere videri curiosior, ut paucis elaborarem,
quo Intellectior and clarior Typis mandaretur.

Quanquam equidem deridendum me nasutioribus propinare videar, utpote qui
Commentatorum Ineptias, ostentandae variae Lectionis causa, non verear imitari,
Qui quasi denigrare Tenebras, Solemque se postulent inalbare. Ea nempe quae
faciliora sunt, magno opere expedire non cessant; Dissimulanter autem, and
quasi furtim, si qua sint Obscuriora praetereunt.

Quod ne mihi vitio detur, Operam dedi, ut singula fere vocabula, distinct
seorsimque tractarem: Singulis enim sensus graves and quasi Momenta sua inesse
perspexi. Nisi forte studio stupidus, eodem cum Eustathio, Servio, caeterisque
Errore tenear, Qui in Homero suo, Virgilioque plura forte quam unquam Ipsis
Authoribus in animum venerat, excogitaverunt; Sed revera, magna Sylva Rerum and
Verborum, velut in perspicillo comparet.

Subjectum Ipsum, si ita liceat dicere Principale and Heroicum, planeque (...).
Etsi non ausim vel praefiscine affirmare quod Ille -- Materiam superavit opus;
Satis est ad gloriam, si vel coaequaverit. Hoc enim (...), nocte unica, sed
Attica, interposita, confectum esse, monstri simile est, cum ea quae
perfectissima plerumque lentiora sint. Quicquid sit, habes quo fruaris. Et ne
nihil me etiam rei cum Musis habere censeas, Meum quoque, ut dici solet, pro
Symbolo in rem praesentem Tetrasticon, Boni consule.

Accipit Invitus Dux magnum In tempore Sceptrum,
Et been de Musis vult meruisse piis:
Inde Volens Vates, facit aptum ex Tempore Carmen!
An melior Princeps Ille, Poeta vel Hic?
A. B.

Dom. Protectori CARMEN PANEGYRICVM.
Salve Magne Pater! Patria Protector avitae!
Cingant Sacra tuum, Jus Pietasque Thronum.

ISta Graecis Romanisq, Salve.
tam frequens Salutatio, ut Aviculas etiam Musicas docere soliti sint -- (...),
ut site alludit Persius in Prologo Choliambo. Alias in Epistolis -- (...):
priore Vocabulo gaudium; posteriore virtutem significante; Quia Is demum been
gaudet, qui been agit, vel been rem gerit. Quoniam vero, omnia bona, Salute
continentur, Poeta Patrono, Salutem acceptam refert. Novi Instrumenti
Scriptores -- (...), Gratia vobis, gratia nempe Salutem praeeunte. Ethnici
(...), Valere, quia in Bona Valetudine, summam faelicitatis inesse censebant.
(Mart.) Non est Vivere, sed Valere vita.

Ita Pater Patriae, Pater.
solenni and antiquo more, dici solitus est Princeps. Non quia Rempublicam Ipse
genuerit, and quasi procreaverit, (ut Noster Hic) sed quia Parentis loco, summa
cum benevolentia, aequitate, clementia administret. Quem ad modum, apud
Veteres, non Dominus, sed Pater Familias dictus est, ut Servos suos, perinde
atque Liberos tueatur.

Quod sub ejus Tegmine, Protector.
populus recumbat suaviter. Vel quia miseris and egentibus pro Tecto esse
debeat, and quasi pro Lari and Turelari. Richardus Tertius, hoc Nomine primum
fuit, deinde Rex* qui in malis moribus, Optimas quidem sanxit Leges. Tum Comes
Somersetensis; Edoardo Sexto, piissimus and fidelissimus Tutor Imperii,
Magnusque Primae apud nos Reformationis Artifex.

Avitam vocat, Avitae.
quod a Majoribus, sive Habitata, sive Regnata sit. Scitum est Illud Horatii,
-- Maecaenas atavis edite Regibus.

Vel per modum Coronae, Cingant.
vel per modum Concionis; ut -- Consedere Duces, and Vulgi stante Corona. Vel
denique per modum Praesidii: postremo, uti velut in procinctu sint, ad munia
sua obeunda.

Etsi parum convenit cum (...) Jus; Sacrae.
tamen cum (...) Pietas, been congruit, and si referatur ad Cingant, est
Zeugma. Sacram vero appellat, ad discrimen Moralis Pietatis, and Juris, quod
etiam Ethnicis posset ascribi* Contra, quam Lucanus, -- Jusque datum sceleri
canimus. Dempta enim Justitia (ut acute vereque alter Augustinus (De Civitat.
Dei Lib. 4o.) Quid sunt Regna, nisi magna Latrocinia? Quamobrem, hoc sane
commode intulit per modum Voti, Quod and S. Scriptura confirmat, Psalm. 9. 4.
Sedisti in Solia, vindex Justitiae! Felicius certe quam Illud -- An
consociaretur tibi Solium Aerumnarum, formantis molestiam praeter Statutum,
vid. Ps. 94. 20. (Ut Tremellius reddit) licet paulo aliter versio Anglicana.

Graece, Thronus.
a Sedendo, dicitur: Sic Latin Seeds Episcopalis, etc. Est autem Majestatis
Sedere, non Otii nec Quietis, Honores enim sunt Onera. Quod autem Author
affirmat, Jus Pietatemque Thronum cingere, sane, Optimum Imperii Monumentum
subinnuit, Quod quo aequius, eo firmius and securius est. Sic Horat. -- Hic
murus aheneus esto,
Nil conscire sibi --
Nec male Tiberius, qui tondere Oves maluit, quam deglubere. Nec paulo melius
Antecessor ejus Augustus, Pietate and Justitia, Principes Dii fiunt. Ac (...)
Ille sermo (...) Eveemj apud Thucid. Lib. 6. (...): Regi aut Civitati, Imperium
summum obtinenti, nihil absurdum quod utile est; Sapientior multo Hesiodus, --
(...),
(...).
Hoc uno Reges olim sunt fine Creati,
Dicere Jus populis, Injustaque tollere facta;
Nihil autem Illa sententia faedius -- Licet, si Libet (ut Spartacus in Antonio
Caracalla) vel Illa Poetae, ubi personam loquentem inducit sic -- Sceptrorum
vis tota perit, si pendere Justa,
Incipit --
(Lucanus lib. 8. Photinus ad Ptolomaeum) Verissimum autem and honestissimum
Oratoris Effatum (Cic. in Paradox.) Jus and aequitas Civitatum Vinculum: Sive
(secundum Authorem) Cingulum, quo continentur omnia.

Euge! Gemma Dei! Faelix per Colla Tyrannum
Ascendas clavi culmina summa Sacri.

A Graeco (...); Euge.
Etsi autem ultima Syllaba vix reperitur longa; tamen eleganter mihi videtur
and ex Industria Moram in Laudando ducere. Quod tamen per Diastolen certe
defendi potest. Ut, Italia, Priamides. Exercet Diana choros.

Vel ea quae in plantis efflorescit, Gemma.
quasi divinum germen; Vel quae inter lapides, Pretiosa dicitur, Mal. 3. 17.
Sanctos appellat quasi Segullah Hebraice, Graece; (...). Junio, Peculium. Res
nempe magni pretii, quales in abdito reponuntur, vel in Apothecis asservantur.
Gemmis etiam Sanctam Urbem exornatam esse describit Johannes in Apocalypsi.
Quae autem hic Gemma possit Intelligi, melius inquirendum. Fortasse Unio, si
spectes Pacem: Topazius, si Lucem: Adamas, si Robur: Amethystis, si
Temperantiam: Ut quod de Julio Caesare dicitur, -- Sobrius ad Rempub.
evertendam accessisset; Hic ad constituendam. Virg. Ecl. 7. -- Jam laeto
turgent in palmite gemmae.
In quem locum, Victorius (Lib. 10. ca. 20.) Gemmae in Vitibus and Arboribus
translate dicuntur (Quod vel Grammatici pueri non Ignorant) Sed est Translatio
a Lapillis pretiosis. Necessitate autem Rustici dicunt Gemmam in Vitibus. Quid
enim dicerent aliud? (inquit Fabius Quintil. Lib. 8. ca. 6.) Gemmae vero purae
and probatae, non solum splendore praelucent, sed Virtute praestant. Ut just
Lipsius exclamet -- O vere Justum and legitimum Illum Principem, qui in summo
fastigio, non Magnus magis, quam Bonus audire desiderat! Qui duas res
diversissimas miscet, Potentiam, ac Modestiam: Quem prodeuntem, certatim velut
beneficum and salutare aliquod Numen aspiciunt; Inter Amorem Timoremque medii,
and alternis Judiciis ambigentes, Dominum ne salutent, an Patrem. Sic and
mulcet oculos Gemma, and Saluti prodest.

Etsi a malignis Poetarum asseclis, Faelix.
Illud Iucrebuit, -- Prosperum and faelix scelus Virtus vocatur; Et Illud
alterum prophani Poetae, -- Careat successibus opto,
Quisquis ab Eventu facta notanda putet;
Tamen attend, quid regeratur -- Nos, non ut Mahumetanos aut Ethnicos, sed
Christianos velle censeri; Sit sane verum Illud aliquo sensu! Omnia omnibus
externa similiter evenire. Eccl. 9. 2. Eundem esse Eventum Quibuscunque neque
extima facie Providentiae posse cognosci; Tamen and Illud Patris Ipsius
memorabile est, Psalm. 35. 27. Beatus Dominus, Qui delectatur Pace, sive (ut
nos) prosperis rebus Servi sui. Faelix autem and Beatus, a Grammaticis sic
discriminantur, Quod Faelix ((...)) etiam in Via; Beatus ((...)) non nisi in
Patria possit esse. Ovid. -- Dicique beatus Ante obitum nemo, etc. --


Sive per decollationem, Per Colla.
Latini dicunt Cervicibus insistere.

Pro Tyrannorum; Tyrannam.
Critici quidam asserunt, quod cum Accusat. Sing. exit in um, Contractio in
Genesis Plurali esse non debeat, ne ratio Casuum confunderetur. Resp. Non saepe
quidem hoc reperiri; aliquando tamen, Ut Virum apud Virgil. Nota Apostrophes ab
Accusat. Sing. distinguente. Tyranni autem Nomen, honesto sensu apud Antiquos
us^atum, mala posterorum administratione depravatum est, atque corruptum. Quos
vero poeta hic intelligit, cuique per illorum Gesta liceat opinari.

Respub. Navi similis, Clavi.
Quae fluctibus, ventis, Tempestatibusque vexatur. Magistratus alter Tiphys
est, qui Eandem dirigit in Portum: unde ad Clavum sedere, and gubernare
dicitur, i. e. Principem agere. Qui si Peritus ac prudens est, Qua flatus se
aliquis ostenderet, vela dat, ut Cicero cum Inconstantiae in suis de Repub.
Sententiis incusaretur, sic se defenderet (Orat. pro plancio) Neque enim
Inconstantis puto Sententiam, tanquam aliquod Navigium, atque cursum ex Reipub.
tempestate moderari.

Te doceat Titulus, Sanctos servare per avum;
Charus eris Populo: charus and Ipse Deo.

NEmpe Protectoris. Titulus.
Vetus est verbum -- Interest Magistratus, tueri bonos, and animadvertere in
malos. In eundem fere sensum Apostolus, Romans 13. 3, 4. Vis igitur non timere a
potestate? Fac bonum, and Laus erit Tibi ab Ea: Minister enim est Dei; Sed Tibi
ad bona; and si malum facias, Time; nequaquam enim frustra accinctus est
gladio, etc. Studendum autem est, and Elaborandum, and summa open adnitendum, ut
conveniant rebus Nomina; Ne more Paparum simus (...), falsi nominis, and
Monetae, ut Bonifacii, Clementes, Urbani, Innocentii, Pii, Eugenii; Titulo
tenus; Moribus contrarii: Sic Rehoboam, nomine Dilatator populi; revera, a
Duodecem Tribubus ad December pulchre dilatavit. Sic Zedecias, faedifragus atque
petjurus, Justitiam Dei significat. Sic Absolon dicitur Patris pax, qui bellum
atrox in Patrem excitavit. Nimiumque multa sunt Ejusmodi. Quamobrem non abs re,
sed prudenter sane monet Author, excellentes Titulos commonefacere debere
Principes, ne a rei veritate degenerent.

Non ut Illi, Sanctos servare.
Qui (ut ait Salustius ad Caesarem) eo munitiores esse Reges censent, quo Illi
quibus Imperitant, nequiores fuere; Sed errant -- Nam ut pessimus quisque est,
ita asperrime Rectorem patitur. Jure igitur Idem consulit, Cum Ipse bonus atque
strenuus sis, dandam operam, ut quam Optimi* Imperites*, nempe ut Illum
Imitere, qui dicitur Rex Sanctorum, Rev. 15. 3.

(...). Per Aevum.
Philosophi, Tempus, Aevum, Aeternitatem sic distinguunt -- Quod Tempus, and
Initium habeat and Finem: Aevum, non careat Initio quidem, Fine careat;
Aeternitas, utroque Hic vero, per aevum, i. e. perpetuo, indesinenter, ut per
Dies, Noctes, Horas.

Quantum ad Salutem Principis conferat Populi Charitas, Charus eris.
passim apud Historicos patet; Quantumque odium valeat ad pestem. Malus est
Custos diuturnitatis Metus (Cic. Philip. 2.) Idemque, Nulla vis Imperii tanta
est, quae premente metu possit esse diuturna (Offic. 2.) Quia quem metuunt
oderunt, Et quem quisque odit periisse expetit. Stolide igitur, non minus quam
Tyrannice, Monstrum Illud Hominis Caligula, Oderint (ait) dum metuant; Sensit
Ille tandem Id quod dicitur -- Multorum Odiis nullas opes posse resistere: Tam
multis enim periculis patet, quam multis Ipse periculum est. Et ut Seneca,
Tragoedus optime, -- Necesse multos timeat, quem multi timent.
Et alter Ejusdem nominis Philosophus -- NequeIllas ipsas manus quibus Teipsum
commisisti, securus aspicies. Sen. de Clementia. Quare quod Ille Mitio
Terentianus, de Patris Imperio, Idem de Principis potestate and Regimine
dicendum (In Adelphis) -- Et errat long mea quidem sententia,
Qui Imperium credit gravius aut stabilius
Vi quod fit, quam Illud quod Amicitia adjungitur, etc. Et paulo post, -- Hoc
patrium est potius consuefacere filium
Sua Sponte recte facere, Quam alieno metu --
Hoc Pater and Dominus interest. Neque abludit Ilud, optime consultum filiis, a
Marco Antonino, Imperatore and Philosopho, apud Herodian. Lib. 1o. (...), etc.

O memores semper per quot Miracula Belli
Duxit ab Aegypto Teque Tuosque Deus!
Quis tua gesta canat? Quis tanta pericula narret?
Quae tu perpessus, Millia mill modis.

ALiquando admiranris; O.
quandoque etiam Dolentis; Hoc loco Ardentis affectus plena Exclamatio. Habet
etiam Incitantis Hortantisque rationem.

Memor sum apud me; Memores.
Memoro apud alios. Utrumque in Illo notissimo Virgilii versu (Aeneid. 7o.) Et
meministis enim Divae, and memorare potestis.


Est autem Gratia and Beneficentia Divina, constanti memoria retinenda, and
apud alios propaganda: Cui rei Monumenta rerum gestarum: Solennes
Supplicationes Theologorum: Poetarum Epinicia inserviunt.

Et Miranda, Miracula.
Prodigia and Portenta, sic differunt. Miracula sunt, quae extra orbitam
naturae, and potissimum quae humanae saluti conferunt. Miranda, quae etsi
Causarum viribus Secundarum, nobis tamen Insolita and Eximia occurrunt.
Portenta, quae miros and plerumque diros Eventus praefantur atque praedicunt.
Prodigia, quae communes etiam Causas egrediuntur, idque ut plurimum in rebus
Physicis, materiae sive excessu, sive defectu. Haec vero Miracula, pro miris
inusitatisque rebus gestis (in quibus etiam (...) apparet) recte sumi possunt.

Hic alludit Author ad populum Dei Aegyptiaca servitute oppressum, Ab Aegypto
and a statu Ignobili and obscuro, ac velut Erratico and Vagabando exerta manu
divina deductum ad Terram promissam, sluentem Melle and Lacte. Quosdam ab aquis
extractos; alios e Tenebris: nonnullos a lateribus faciendis, vel etiam a
gregibus custodiendis, ut fiant (...), and pascerent Oves Populorum. Ut Ps. 78.

A gerendo: Gesta.
ut Acta ab agendo: Uttaque a manendo, vel etiam monendo Monumenta dicuntur.
Solent autem Historici and Poetae, Magnorum Virorum res gestas perscribere, hac
maxim de causa, ut Herodot. Lib. 1. Initio. (...), Ne temporis Injuria
deleantur and evanescant.

Quia Poetae plerumque Canat.
Memorabilia versibus condebant, Quae olim in vicis Triviisque ac per compita
canebantur, ideoque Carmina dicebantur and Cantus. Unde Homer. Odys. 1o. (...),
Inde, (...) dictum. Et Illiad. 1o. (...), ex quo (...), ut observavit
Eustathius, Sic Virg. Arma Virumque cano. Usque adeo etiam Tympanis tubisque
bellorum convenire haec Musica visa est. Idemque -- Sine Tempora circum
Inter victrices hederam Tibi serpere Lauros.


Quae experiri solent homines, Pericula.
in hac Malitia vitae Communis. Multo verius Duces Militesque periculum facere
dicuntur, Qui quotidie velut in manibus animam suam portare videantur. Unde
Illud Caesaris in transitu Rubiconis -- Jacta est Alea. Et tritum sermon
proverbium -- Alea Belli, pro discrimine. Et Virg. de Aenea. Multa etiam bello
passus -- Et paulo post,
-- Tot volvere casus Insignem pietate Virum.
Quia (...) (inquiunt) (...), and -- Per varios casus, per tot discrimina rerum
Tendimus in Latium --
Neque enim essent Miracula, si non praecessissent pericula. Pulchre Seneca,
and ad rem -- Guber natorem in tempestate: in acie Militem intelligas.
Calamitas Virtutis occasio.

Passus simpliciter dicitur; Perpessus.
Perpessus, constantiam patientiae conjungit, Ut Illud -- Nam vigilare leve
est, pervigilare grave. Virg. de suo Aenea. -- Multa quoque and bello passus.
Hic vero aliquid amplius innuitur, Qui tot labores non affecerit modo and
incohaverit, sed perfecerit, atq, absolverit, ad exitumque perduxerit.

Numerus certus pro incerto. Miliia.
Vel Hyperbole. Est autem Mill numerus omnium absolutissimus post quod aliud
numeri nomen omnino non est. Varia vero vitae discrimina quae in Caput humanum
expetunt, maxim autem in edito and officiis publicis constitutum, copiose
dinumerat Apostolus, 2 Cor. 11. v. 25, ad 30. Quem locum consule.

Recte quidem! Mill modis.
Non modo varia, sed, varii generis discrimina esse significat: Nam (ut ait
Ille) Si recte calculum ponas, ubique naufragium est.

Gratus erat Moses Domino; Tu gratior Illo:
Hunc lustrasse oculis; Te dedit Ipse frui.
Hic Canaam tantum vidit de Monte Nebonis;
Tu Solyma frueris, mellifluoque Solo.

ETsi hoc Judaei aegre laturi forte sint; Gratus erat, etc.
ferendum tamen est, si recte and in Figura intelligatur, quoad rem subjectam:
Quo gloriosius est, quamque operam consummare (si faelix faustaque sit) quam
attentare solummodo. Possessio certe Terrarum, quam Prospectus delectabilior
est, and Jucundior. Haereditas Ipsa, quam de Haereditate Lis, dubitatio,
contentio, pugna, spes, Expectatio sola. Vitam quae faciunt beatiorem and (ait
Epigrammatista) Res non parta labor, sed relicta; Sed etiam honest parta
delectat. Notum autem est iis, qui in S. Scriptura vel mediocriter versati
sunt, Mosen, Servum Illum Dei familiarem, tot Miraculorum Opificem, tot hostium
Victorem, in fine spe sua excidisse; Et sive ob Infidelitatem, sive ob
Iracundiam, sive quacunque alia de causa viderint Interpretes, Terra
Canaanitide exclusissimum fuisse; Tantummodo, a Monte Sancto Spectatorem ejus,
non Hospitem aut Incolam extitisse. In hac re igitur sola instituitur
Comparatio.

Extrema linea Terentiana; Lustrasse.
Visus, Quo Amor Initio conciliatur (Ter. Eunuch. Act. 4. Sc. 2.) Etsi rem
desiderabilem, qua frui non licet, Invidiae potius est, and doloris, quam
delectationis, occasio. Lustrare etiam pro Purgare dicitur. Et Lustrum
absolutum Quinquennii spatium, Quo populum aut Exercitum Publicis Sacrificiis
lustrare soliti sunt.

Frui and Uti sic differunt: Frui.
Quod fruimur cum voluptate; Utimur Necessitate; Cum haec duo convenient Usus
Fructus dicitur. (...) autem possessio sola non prodest, nisi sit and (...),
Eorum quae possidentur fruitio. Ut Horat. -- Quo mihi divitiae si non
conceditur uti? Absque hoc, Tam deest Avaro quod habet, Canaan.
quam quod non habet.

Terra Promissa! a Canane, filio Chami, quod Patri suo puerulus Nuditatem Avi
Noachi demonstraverit (ut putat Junius) maledicto. Genesis 9. 25. Servus Servorum
erit per Hebraismum. i. e. Maxima vilissimaque servitute addictus Fratribus
suis. Ex quo, sed longo temporis Intervallo, factum est ut traderetur Illa tota
Regio Filiis Israelis possidenda, omnesque Incolae in (...) hoc est,
Internecione delendi.

Deuteronomy. 34. 1. Nebonis.
Postea ascendit Mosche e campestribus Moabitarum, in montem Nebuntis, in
verticem illius Collis, qui est in conspectu Jerichuntis, ubi ostendit ei
Jehova totam terram a Gilhade Danem usque, etc. Vide Fullerum de prospectu
Pisgae.

Poetae Gentiles appellabant Solymam; Tu Solymam
Historici, Hyerosolymas, ut arbitror a Solomone. Olim vero Jebus dicta fuit.
Deinde Jerusalem, apud Hebraeos, A Visione Pacis cognominata. Clarissima
Civitas, tum Magnificentia Urbis ac Templi, tum Numero Civium, tum (Quod
maximum) praesentia Numinis, ibi quasi Inhabitante and Incola.

Sic Ovidius, Auream Aetatem elegantissime descripsit, Mellifluoque Solo.
Flumina tum Lactis, tum flumina Nectaris ibant,
Flavaque de viridi stillabant ilice mella.


Unde liquet, ubertatis and abundantiae vim maximam Lacte and melle subinnui:
Quod and Ethnici, per (...) sive Cornupiam denotarunt. Quomodo Copia Terrae
Angliae (ad quam hic alluditur,) hoc Carmine continetur. Anglia, Mons, Pons,
Fons, Ecclesia, Faemina. Lana. Cui addi potest ex Alfredo Poeta de Beverley
apud Heil. in Geogra. fol. 257. -- Insula praedives, quae toto vix eget Orb,
Et cuius totus indiget Orbis open.
Insula praedives, cujus miretur and optet
Delicias Solomon, Octavianus opes.


Jam Divinus Amor Domini Te absorbeat Unctum,
Inque repurgandis sit tibi cura Sacris.

PRo beneficijs amorem rependere minimum est retributionis genus. Jam Divinus,
etc.
Ps. 116. 16. Quid retribuam? Revera, magna Benificentiae mole nos opprimit,
and quasi gravat pondere debitorum. Ut graviter solideque dixerit Pertinax
Imperator apud Herodianum (Lib. 2.) (...), i. e. Me autem contra, magna
scilicet Ista atque Egregia, sicut Honoris sensa obstupefaciunt, ita metu
quodam curaque solicitant. Tum illam sententiam pulchre subjecit. -- (...) i.
e. Siquidem arduum imprimis est, magnis acceptis Beneficijs paria refer.

Quasi devoret, Absorbeat.
atque in sese convertat. Ut Joh. 2. 17. (...). Eadem plane Phrasi usus est
Apostolus, 1 Cor. 15. 54. (...): Absorpta est mors ad victoriam. Et alibi, 2
Cor. 2. 7. (...). Quod apt Beza reddit, Ne quoquo modo, redundante tristitia
absorbeatur Vir hujusmodi. Altiores vero Amoris sunt vortices quam Doloris:
Amare enim quasi mare quoddam est, cujus aestu immergamur omnino, and quasi
obruamur flumine deliciarum.

Titulus Principibus in Scriptura sacra passim ascriptus, Unctum Domini.
ut Psalm. 105. 15. Ne attingite unctos meos, and Prophetas meos ne afficitote
malo. Quod tametsi ad populum Dei referatur, praecessit enim, v. 14. -- etiam
reprehendit propter eos Reges (Abimelechum scilicet propter Abrahamum and
Isacaum) tamen de Patriarchis dici patet, Qui quasi Principes Familiarum erant,
a Quibus omne Dominandi jus ex familiari and Despotico Imperio, ad Politicum
transiisse, rectissime creditur. Unde non sine causa, nec ut hoc Illius au ibus
darent* Filij Cheth Abrahamo respondent, Genesis 33. 6. -- Domine mi. Princeps Dei
Tu inter Nos, vel Princeps Magnus. Summa enim quaeque and eximia, quodam
Idiotismo Habraeorum Deo attribui notum est. Solenne autem erat Inungi
Principes Judaeorum, sicut omnes sciunt: Qui usus etiam apud Reges Angliae
Franciaeque inolevit; nec immerito! ut enim Aug. (Ser. de Verbis Dni. 23. ca.
38.) commode notat -- Charitas, sic etiam Dignitas oleo significatur: Omnibus
enim humoribus Oleum supereminet: mitte aquam, and superfunde oleum, oleum
supereminet; mitte Oleum and superfunde Aquam, Oleum supereminet. Si ordinem
servaveris, vincit; Si ordinem mutaveris, vincit.

Ut Mal. 3. 6. Repurgandis.
Dominus Ipse describitur quasi Ignis Conflatoris, ac ut Smegma Fullonum, ut
sedet conflans and purgans argentum, Ita purgabit Filios Levi (purgabit,
inquit, neutiquam absumet) defaecans eos, velut Aurum and Argentum, ut sint
Jehovae qui offerant munus just. Eundem in modum vera and summa Laus
Principis, Vera and Pia, and solida Reformatio. Quo nomine Hezekias and Josiah,
Jure merito laudantur. Gens enim (Quod de Judaeis Tacitus) quae superstitioni
obnoxia, Religionibus adversa est, Hist. Lib. 5. omnisque status, ut animus
superstitione imbutus, quietus esse non potest. Cic. de Fin. Lib. 1. Hoc opus
and studium restituendi and tuendi cultus Divini, Frastus Solis Magistratibus
vindicat; Pontificij Ecclesiasticis; Utrique mea sententia, -- Dum vitant
Stulti vitia in contraria currunt. Faelicissima demum ea videtur Constitutio,
quando Josiah cum Jehoiadah concurrit and sociatur.

Quae Doctrina, Sacris.
and Disciplina, and Modo colendi Deum continentur. Quae cum Augiae stabulis
faediora, corruptiora, Hominum vitio facta sint, Herculem sibi ad Purgandum
requirunt (...) and Auxiliarium.

Angligenae timeant sordescere sordibus ultra,
Atque Astraea redux regnet ubique Foro.

SI Nomen spectes, Angligenae.
ut Grajugenae dicuntur quasi ab Anglis geniti; si Rem, Aliqui ab Anglis
Saxonicis deductos volunt. Narrantque Historici quidam Fabulam de hac re non
ineptam neque Inelegantem. Gregorium nempe magnum (tunc temporis in Ecclesia
Romana Diaconum) conspectis forte venustissimis quibusdam adolescentulis, qui
in Foro venum prostabant, Interrogasse, Quinam essent, and unde, venissent?
Responsum Anglos esse! plane inquit Angelis Simillimi. Porro Quaerenti, qua de
Anglorum Provincia? Redditum est De Provincia Deira (sic enim tum dicebatur
pars Northumbriae quaedam) Itaque subjecit Ille, De Ira Dei sunt liberandi.
Postremo cum percontando rursus, intellexisset Regem Ipsorum All nuncupatum,
Quam apt inquit, Hi quidem Altissimo concinerent Allelujah! Post id, Locorum
omni ratione, Anglis ad Deum verum convertendis dicitur studuisse (erant enim
antea Saxones, Pagani sive Gentiles) Quod and Pontifex postea Creatus effecit
(aiunt) opera Monachi Augustini. Sic Heylinus. Geogr. fol. 265. Cujus rei penes
Lectorem esto Judicium. Sane fatendum est, Quod and Ipse dat, hoc ad
Anglo-Saxonas tantum pertinere. Britannia enim, sub Rege Primo Lucio, circa
Annum Dom. 180. multo ante ad Fidem conversa dicitur. SSd haec obiter; porro
pergamus. Oderunt Peccare
Boni, Timeant.
Virtutis amore Mali, formidine poenae.
Urrumque suo modo ad Religionem valet, sed potissimum Amor. 2 Cor. 5. 15.
Charitas, inquit, Christi, (...) constringit nos; sin minus, Ad Illud oculos
revocat and reflectit. v. 11. Scientes igitur terrorem Illum Domini, Homines ad
fidem adducimus: Ut ait quidam de Nostris, Det mihi calcar Amor, det mihi
Fraena Timor. Sane timor Domini, a Patre Davide dicitur Principium sapientiae.
Psalm. 111. ult. Et a Solomone Filio, Totum Hominis. Eccles. ult.

Hellenismus, Sordescere Sordibus.
sive Hebraismus est. Unde and Latinis errorem errare. Insaniam insanire. Jam.
5. 17. Elias (...), tota animi contentione and viribus supplicabat: Sic
geminatum, vim certe and Emphasim Sermonis intendit atque aggerat. Sordes vero
non insulse Vitia dicuntur, quia commaculant animam contaminantque. Quod de
Parricidio M. Tullius (pro Roscio Amerino) ex quo siqua macula concepta est,
usque eo permanat ad animum, etc. Et in Pisonem -- O caenum! O Lutum! O Sordes!
Sic Prophetae passim Peccata Immunditias vocant. Vide. Ezekiel. ca. 16. and alibi.

Peccare, Ultra.
est quasi transilire lineas: Quare delinquentibus recte statuuntur Minae:
Leges: Admonitiones, velut Herculis Columnae: Quibus Inscriptum fuit -- Ne Plus
ultra. Joh. 5. 14. Ne pecca amplius, ut nequid deterius tibi fiat.

Ficta Justitiae Dea, Astraea.
quasi ab Astris delapsa. Graecis dicta Themis, a Legibus, quas appellant
positivas. Ovid. De Saeculo Ferreo -- Terras Astraea reliquit. Jam vero quasi
postliminio revocata speratur.

Abstractum pro concreto ponitur, Regne^.
viz. Justr regnent. Melchisedecum, Regem Justitiae Interpretatur Apostolus.
Heb. 7. Plato etiam Optimas esse asserit Respub. Ubi aut Reges Philosophentur,
aut Philosophi regnent. Quo declarat, Illis potissimum, Sapientiae Jurisque
Studium curae futurum: Quod optime imperia in suo statu continet.

Quia-Pauper ubiq, Ubique.
jacet, Jus illi, vel in Forma Pauperis agenti, ubique subveniat. Omnibus
Curiis Praesideat atque dominetur Pietas atque justitia.

Apud Casuistas, Foro.
Forum est -- Externum justitiae; Internum Conscientiae: ad Prius pertinet jus;
ad Posterius vero pietas: Ibi demum recte constat Resp. and Ecclesia, cum
Utrumque recte and ordine administratur: Sicut Author supra jus, pietasque
thronum, etc. Et hic non incommode ad hanc rem, Regnet ubique Foro. Romanum
vero Forum, Locus erat publicus ubi rerum gerendarum seeds erat, and nescio quo
malo fato, merces eodem loco expositae erant, quasi etiam justitia prostaret --
ficut vetus est verbum, Omnia Romae venalia. Multiplex etiam forum in illa
urbe, ut Boarium, piscarium, etc. a Godwino memoratur. Ut sit sensus hic non
solum in rebus religionis atque judicij, in Templo and Aula Westmonasteriensi,
sed etiam, in mercibus emendis, vendendis and negotijs contrahendis Astraea
Regina dominetur atque praevaleat.

Exulet omne Nefas! redeat Jus Fasque per Anglos:
Inque Palatina sint Pia cuncta Domo.

NEcesse est ut Justitia Imperante, Exulet.
pellatur Improbitas, Quae in Virtutis regno consistere nequit* nec pedem
figere. Neutiquam vero sit, ut olim apud Athenas, ubi Optimus quisque velut
Aristides, qui cognomine and re Justus erat, Ostracismo, vel ut alibi,
Petalismo, hoc est suffragiis Civium, Testa Ostreacea, vel Folio Oleagino
Inscriptis, Civitate movebatur. Vel apud Ephesios, quos ait quidam apud
Ciceronem, universos morte multandos, quod hanc Legem sanxerint, Nemo inter Nos
unus excellat. Sed hoc Loco ex sententia Authoris, Vitia and mali mores in
Insulas relegantur. Et accomode sane ad rem: Plato sapientissimus in eadem
opinione versatur, Qui in Politicis urbem aliquam condi voluit, quam (...)
appellarent, sive M lorum Civitatem, ubi universi Impij atque Improbi
cohabitarent, ne Bonos purosque Commercio suo contaminent. Quod and Proverbio
notatur -- Ne mala vicini pecoris contagia laedant. Et Juvenalis -- grex totus
in agris Unius scabie perit and porrigine Porci. Non enim constant Exempla, ubi
caeperunt, sed latius evagantur, ut ait quodam loco Valor. Maximus.

Quod antea Astraea redux dicitur. Redeat Jus, fasque.
Figura quam Rhetores Commorationem vocant; Graeci (...). Jus autem and fas
differunt: Fas enim est quod licet; jus quod Necesse est. A fando, fas dictum,
unde Nefaria and nefanda, Et Dies nefasti quibus Jus dici nefas erat.

Ut supra -- per Aevum. Per Anglos.
Continuationem, sive propagationem, and perpetuitatem atque Universitatem
quandam Significat. Vel per Anglos i.e. per Angliam: Ut Jus quasi Circuitu
quodam totam Regionem (ita ut Judices solent) peragraret.

Memini faelicissimum e Nostratibus Interpretem Poetarum, Palatina Domo, hoc
est Palatio.
Georgium Sands, Versum illum Ovidij, ex 1. Metamor. apt ad rem nostram, sic
transtulisse -- Hic Locus est, quem si verbis audacia detur,
Haud dubitem magni dixisse Palatia Caeli:
Which I would call
(Had I but boldness lent me) Heavens White Hall.


Est autem necesse, bonum Principem, Magistratum, sive Dei Administrum, Bonum
prius Oeconomum, sive Patrem familias esse: Ex familiis enim Civitates, and
Imperia oriuntur (Sic Aristot. Polit. 1.) Nam si quis propriae Domui praeesse
nescit, quomodo Ecclesiam Dei curabit? (Sicuti non abs re, aut recta ratione
Argumentum duxit Apostolus. 1 Timothy 3. 5.) Cujus rei negligentia Prophetae
(alioqui Viro Optimo) Eli male cessit. 1 Samuel 12. 29, 30.

Domus autem Impetantis, Exemplo esse debet toti Civitati, atque adeo Reipub.

Rectissimeque Drusus, cum ei se Architectus, Domum tam affabre factam
exaedificaturum, polliceretur, ut nemo quid ibi ageretur introspi^cere possit
cum Oculis (ut ait Plautus in Aululatia) emissititijs; Immo subjecit Optimus
Princeps, Quid mereas, Si mihi tale Palatium conderes, ut universae Actiones
nostrae toti Orbi innotescerent? Tantum Ille bonae Conscientiae, and rerum
gestarum gloriae confisus est. Incipiat itaque oporter a Principe Familia
Reformatio. Sicut piussime Dux and Imperator Populi Dei Joshua, fixum in animo
suo and ratum habebat, Se una cum sua Familia, utcunque res se haberet, Deo
serviturum, Josh. 24. 15. Quod si malum videtur in oculis vestris colere
Jehovam, Eligite vobis hodie, Quem colatis, sive Deos, quos coluerunt Majores
vestri* qui habitabant trans flumen Illud; ve Deos Emoraeorum, In Quorum terra
habitatis, Ego vero and Familia mea colemus Jehovam.

Aurea tunc aetas: tunc Auri Tempora; Quintae
Atque Monarchiae Tu prior inde clues.

NOn quod Auri libidine, Aurea tu^aetas.
Homines sine ratione per Fas Nefasque grassentur; Apage! Tunc enim vel maxim
Aetas Ferrea est, cum -- Effodiuntur Opes, Irritamenta malorum. Ovid. Met. 1.
Sed Illa vere Aetas Aurea est and circumquaque Bracteata collucet, (Illa
Aurichalco contra cara non est) Quae cognitione Dei, gratia, virtutibus ornata
splendet: Quae pietate, Justitia, Innocentia, Frugalitate, Pace, vivit ac
v^get, ut Idem ait -- Sine Judicis usu Mollia securae peragebant otia gentes:
Qui vere Aureus Versus est, sententiaeque par. Vide sis ibidem plura, In
Descriptione pulcherrima Aureae aetatis, sive primi saeculi. Nota est Illa
Divisio saeculorum, in aetates Quatuor, Quae and Danielis statua delineari
videtur. Dan. 2. v. 5. etiam ca. 8. and 11. Praestantissimum autem Metallorum
esse Aurum, multis modis probatur -- Soliditate, pondere, pulchritudine,
aestimatione, ut ait Barclaius de Gemmis, Quibus impotens hominum libido
pretium fecit. Quare and Venus Illa apud Homerum, Commendatior esse non posse
visa est, quam ut diceretur (...). Est autem revera Illa optima, quae dicitur
Horatio Aurea Mediocritas.

(...), Quod prius Auream aetatem vocat. ^^nc Auri ^^mpora.
Aetas vero Temporis quaedam species est: Eleganter autem interdum, a specie in
Genus amplificandi causa transitur.

Quatuor enim jam praetervectae sunt. ^^intae Mo^rchiae.
Assyriorum, Medorum atque Persarum, Graecorum, and denique Romanorum. Quinta
restat. Nam quod aliqui Pontificem Romanum esse asserunt Quintum, nimis est
quam putidum. Alii Imperatorem Germanicum; sed haec satis angusta Imperia sunt;
Quin Turcas potius assignent; Verum ista minime ad rem praesentem competunt.
Chiliastae, sive Millenarii, ad Christi in Terris regnum per mill annos Illud
referri volunt. Apocal. 20. 6. Aliaque Loca Prophetarum obscuriora: Quae si
excutere vellem, non Commentatio, sed Justum Volumen excresceret. Fate or hoc
Dogma in Primitiva Ecclesia invaluisse.

A Papia Johannis auditore desumptum, qui illud quasi a Magistro acceptum
tradidit; Unde Justinus Martyr, Irenaeus and alii, in eam fraudem inducti sunt;
Quidam etiam e recentioribus; Nostrates duos nomino, Medum and Twissium,
doctissimos viros, Quod debemus de Ista Opinione verecundius and mollius
Judicare. Caeterum de Papia Illo ait Eusebius, quod fuerit (...), Imbecillis
Ingenij Vir. Et Ecclesia Christi posterius, Quod ex ea sententia quidam multa
absurda and Carni nimium faventia deduxerant, Chiliastas velut Haereticos
condemnavit. Sed ego solummodo sensum Authoris, quantum animo comprehendere
possum, exponam. Quintam Monarchiam, spirituale Christi Regnum esse, Cum in
Throno Cordium constitutus, Sceptrum Verbi Divini potentius, and efficacius,
and fortius and latius administret; Cum Capita Sanctorum, Oleo Spiritus,
Intelligentiaeque Divinae coronaverit; Cum satanas una cum satellitibus suis,
sub pedibus sanctorum conculcatus fuerit; Cum omnia Christi Instituta and
Sacramenta, pure pleneque administranda sunt; Cum Ejus; Potentia, Authoritas,
Majestas, Gloria, Inimicorum suorum oculos praestrinxerit: Cum denique Optimi
quique Honor, Dignitate, gratia floruerint. Hoc quasi visibile Jesu Christi
Imperium si quando ex omni part perfectum emerserit, intelligetur.

Postremo Haec Ecclesiae Christianae, multum vexatae, crebro purgatae (aliquid
tamen adhuc scoriae retinentis (Isa. 1. 25.) Quintessentia, ut ita dicam,
futura est. Beatus ille qui huic Operi Interesse, ne dicam Praesse potuerit.

Si quis super haec S. Scripturarum authoritatem defideret, Consulat Locos,
quos brevitatis solummodo gratia indigitare visum est. Apoc. 11. 15. Psalm. 72.
9. 1 Timothy 6. 13. etc. Luke 1. 31. Apoc. 17. 14. 1 Cor. 15. 25. Quae omnia
speciale Jehovae sive christi Imperium designant: Quod and Sanctis
communicandum patet. Dan. 7. 27. Vt Hi quodammodo vicem Christi in Terris
suppleant; Quod Romanus Pontifex falso sibi and Injuria vindicavit. FINIS.

