APOLOGIA PRO DOCTRINA SUA. Adversus CALUMNIATORES.

AUTHORE THOMA ALBIO.

Feci Iudicium and Iustitiam, non tradas me calumniantibus me, Psalm. 119.
LONDINI Anno Salutis, M. DC. LXI.

Ad Tentatorem Staterae, INTRODUCTIO.
HActenus objecta dilui; and, pro brevitate mea, rigido Adversarii jure,
insultus tuos impugnavi. Tu tamen, qui Stateram mihi, candida (ut credo) mente
explorasti, -- baccare frontem Cingito, ne vati noceat mala lingua -- Reapse
siquidem dignum Theologo nodum nexuisti. Obtorpuerat Schola insomnio quodam ex
Allegoricis Sacrarum literarum and Sanctorum dictis efflorescente; quo, sublata
secretioris Providentiae orditura, impluere crederetur ad nutum Deus Animabus
adventitiam bonitatem, Natura quodammodo pure patiente. Hinc mira Christianae
vit subsultatio inducta est, nulla causarum secundarum lege, trepidantis; and,
levissimis motibus, nunc Angelorum choris mox Inferorum gurgustiis sese
inserentis. Exhorruerat eadem miris conflictata angustiis, dum impares conatus
Beatitati cui creati sumus, nihil nos admoverunt, aeternis angoribus and
suppliciis ultra omnem finem modumque mersarent. Tandem a nostrum ipsorum, de
retrusissimis and lucidissima caligine secretis aeternitatis momentis,
phantasmatis and sublustribus coruscationibus vitae mortisque interminabilia
fata appendebantur.

Haec universa, brevi scripto collecta, Staterae meae opposuisti, tanto illam
oneri imparem arbitratus; Sed, nisi fallor, justam and fidelem ex responso
comperies. Adeo autem non exhorrui rationem doctrinae meae hac in part publico
dare (quod ipse mihi interminari visus es) ut ultro Scriptum meum pariter cum
tuo commendandum praelo curarim; spero siquidem te nihil in tuo immutatum velle
postquam illud e manibus tuis effugere permiseris. Unum moneo, ne tibi
persuadeas me laudibus quas in me aggeras hilum de vero discessurum. Eas neque
agnosco, neque quicquam iis cedo; Animum tuum gratum habeo; and ne tu and
Theologi tui, quos adversum me concitasti, pergatis in Censuras esse nimis
faciles, addo responso meo Apologeticam meam ad notae Excellentiae Virum
Epistolam; ex qua discatis quibus ego nitar fundamentis, and quibus iis
intendum sit, qui defectibilium and fallacium ventorum potestati fidem and
salutem committere metuunt. Illic propriis meis vocibus signatum reperietis
quod ex fama forsan agnovistis Tu modo faeliciter vive and cresce.

Thomas Albius.

EPISTOLA APOLOGETICA.
Excellme Domine,
1. FAElix sit ingressus tuus ad omnia quae prudentissime negotiaris, sicut
mihi fuit, cui hactenus pro me respondendi legitima occasio non suppetiit.
Rumoribus enim inter mulierculas, and rerum, and Theologiae praesertim,
ignaros, ad me gravandum sparsis responsum instruere, jactura temporis visa
est. Cum hoc genus homines neque sint lecturi neque ad sententiam ferendam
idonei. Nunc, postquam eo prorupit aemulorum mihi confidentia, ut in Excelltiae
tuae aures calumnias fuas infer sint ausi, qui and de responsione judicando
satis es, and cujus Authoritas apud prudentes praevalitura est, Non respondendi
(ut ait Poeta) gloria visa levis. Propterea summae and exortis gratiae aestimo,
quod dignata sit Excelltia Tua mandare congressum, and coram exponere quid
adversum me propositum fuerit, and humillime supplico ut quae in defensionem
meam offero pium and benignum aditum ad serenissimum judicium tuum reperiant;
ut, si merear, innocens appaream; sin minus, aperiantur mihi oculi ad videndum
and corrigendum ea in quibus peccaverim. Utcumque evenerit, Excelltiae Tuae me
obligatissimum and obaeratissimum and agnosco and praestare sum conaturus.

2. Accusatur primo loco doctrina mea Haereseos, neque apud vulgus Personae
meae parcitur: Sed vetus dictum est, si accusasse sufficiat nemo innocens erit;
scitum and illud, accusato alteram aurem servandam esse. Haec precor ab iis qui
de tanta causa pronunciare idonei sunt; Est enim suprema Theologiae facultas
dogmatibus Censuras figere, ad quas tamen apud nos promptissimi sunt qui
imperitissimi.

3. Repono itaque huic calumniae, quod, si ulla sententia quam propono
adversetur alicui authoritati constanter in Ecclesia Catholica pro infallibili
receptae, huic me renunciare paratum esse. Quae professio si virum Catholicum
non praestet, nescio ego quid ultra desideretur. Ut apertius loquar, si de
Sacrarum literarum testimoniis vel consensu Sanctorum agatur, nisi abundavero
prae adversariis; si de Conciliorum aut Summorum Pontificum dictatis
inquiratur, si quicquam diserte oppositum dictis meis afferatur ab iis
decretum, causa cadam: Tandem, si praxi Ecclesiae quoquam dogmate obviam
iverim, eodem jure succumbam. Vnum deprecor, ut, ubi Voces non me premunt,
aliena Interpretatio non me gravet. Ignoro enim cur non cuilibet Theologo jus
sit explicationis etiam adversus plures ejusdem disciplinae socios.

4. Impetuosius occlamant Ecclesiasticam praxim, and certam victoriam sibi
spondent; Ignari quot praxes Ecclesiasticae in desuetudinem and oblivionem
abierint. Ubi nunc in Baptismo Eucharistiae administratio Infantibus praeberi
solitae? ubi trina immersio? ubi solennitates octiduanae in Paschate and
Pentecoste tam venerandae? Circa Eucharistiam quanta mutata sunt? Number Fideles
manibus capiunt Sacram Hostiam? domi servant? in itineribus etiam maritimis
secum deferunt? Number in publicis solennitatibus Laici utraque donantur specie?
Canonum poenitentialium solae umbrae and vestigia obscura supersunt. Oration pro
Sanctis defunctis intercidit: Decreta Apostolica de Sanguine and suffocato
nusquam observantur. Quanta mutatio in Episcoporum electionibus, and Judiciorum
Ecclesiasticorum ratione, in Vigiliis denique, ac Jejuniis? Haec si satis
perpenderent, non tanta violentia Ecclesiasticam praxim tanquam fidei
Argumentum venditarent. Sed haec quid ad me qui nulli modernae Praxi
Ecclesiasticae me oppono? Non enim quod omnes exercent statim Praxis
Ecclesiasticae vim obtinet. Credunt omnes Columbam inventorem novi orbis; number
propterea ad fidem Catholicam pertinet? Sic neque quae omnes agunt statim
praxeos Ecclesiae dignationem induunt, sed ea sola quae ex institutione
Ecclesiastica sic aguntur. Si in Jure Canonico, si in Ritualibus and
Caeremonialibus fundata sit aliqua Praxis, ea Ecclesiastica est, non quae ex
Multitudinis servore concrevit.

5. In nostra autem causa nulla horum mentio injicitur. Praxis nomen
Consuetudinem and Morem sonat: Mos and Consuetudo Praecepti and Legis
potestatem secum ferunt. Nemo tam absurdus fuit ut necessitatem aliquam aut
coactionem ulli praxi nobis objectae affingeret. Tandem, quod caeteris
onerosius est, ipsi Ecclesiae in os obloquuntur qui adversus me disserunt:
Privilegia haec esse profitetur Ecclesia; hoc est, praeter consuetudinem
donata; Summi Pontifices Gratias sese concedere prae se ferunt cum ad haec
descendunt; quae impugnantes me Praxes and Consuetudines esse vel urgent vel
nihil dicunt. Manifest itaque opponunt sese Ecclesiae, neque quicquam Sanctum
habent modo irae suae litent and satisfaciant.

6. Qui mitius in me insurgunt, ajunt doctrinam meam non esse Haereticam, sed
Haeresi proximam. Ab his peto ut quid sit esse proximam Haeresi declarent;
neque famam meam vocibus, in speciem quidem gravibus, sed re ipsa nihil
significantibus, vexent. Fateor enim me ignarum prorsus quid haec Censura
velit. Indivisibiles enim sunt Veritates pariter and Falsitates, non per modum
Quantitatis plus vel minus appropinquantes. Imo supremae veritates (si non
omnes) proximae sunt falsitatibus eas hinc and inde obsidentibus. Veritas
Mysterii supremi Sacrosanctae Trinitatis nonne proximas habet hinc Tritheitarum
inde Sabellianorum Haereses? and Sacrosanctae Incarnationis Fides Eutychianorum
and Nestorii profanas blasphemias? Add, quod si esse de fide sit esse
revelatum, esse propinquum fidei est esse paene revelatum; and, esse proximum
Haeresi, oppositam veritatem esse poene revelatum; cujus dicti quis potest esse
sensus? Horum itaque Censorum dicti sui explicationem postulo, antequam
quicquam ei deferam.

7. Ulterius adjiciunt de Philosophicis libere disputari, de Theologicis
nequaquam. Replico miram esse horum objicientium oblivionem. Videruntne aliquem
Theologum qui Theologica non disputet? Aliquam Academiam in qua quaestiones
Theologicae non agitentur? Aliane est professio ipsius Theologiae Scholasticae,
quam ut a Patribus traditae Fidei mysteria, Naturae and principiorum
Philosophicorum robore adversus Paganos and Haereticos propugnent? conformiter
ad ea exponant? and umbrosam Fidei certitudinem circumfusae Rationis lumine in
solatium sidelium, quantum pote, illustrent? Quomodo itaque non permittitur uni
mihi, quod caeteris omnibus non licet modo, sed and pro summa laud propositum
est.

8. Sane (inquiunt;) sed inter receptas sententias te continere debes, neque
extra limits priorum Theologorum quicquam audendum. Audio, sed effati rationem
expecto. Creduntne infallibiles esse Theologorum dissertationes? Si non sunt,
ergo, quantum liquet, possunt in utraque litigantium part latere errores: non
enim sicut veritas unica est sic errorum circa eam dissidentium unica est
species. Si itaque ex utraque part est Error, per legem horum Censorum non
tollendus est, neque discutienda nubes a Schola and tam insigni Ecclesiae
portione. Non fuit certe hoc Molinae propositum cum gloriaretur se primum
Scientiam mediam adinvenisse, quam ignoraverat Augustinus and praecedentium
Theologorum tota cohors; quod tamen ipsius commentum quo ardore amplexa sit
sequacium multitudo cum a Patribus S. Dominici Haereseos argueretur, tumultus
Scholae nondum sopiti latere non permittunt.

9. Attamen saltem, ubi Scholae tota moles in aliquam sententiam propendet,
certae veritatis eam existimare convenit, neque litem contra eam contestari.
Verum imprimis recurrit eadem ratiocinatio; quod vel Infallibilis sit hujusmodi
Authoritas, vel non sit; si non sit, sententiam etiam omnium errorem in sese
tegere continget; and impium erit negare Ecclefiae modum pro se ab Errore
liberet. Si fit in Infallibilitate fundatum eorum arbitrium, quaeritur unde hoc
constet? Aliane quam ipsorummet Authoritate? Si alia, producatur; si enim
dicatur sua ipsorum, vortice in circulum jactamur, asserentes hanc authoritatem
sibi testimonium praebere. Deinde, unde Certitudo aliqua huic multitudini
insidet? Certe enim extra Fidem nullam agnoscunt Philosophantes nifi eam quae
ex Demonstratione nascitur, quam eos profiteri nondum intellexi; si quisquam
offerat, libentissime agnoscam. Praeterea, Authoritatem Scholastici ultra
rationem quam affert nil pollere receptum est. Si hoc de singulis statutum est,
unde multitudini plus attribui potest? Sed and, fi ipsos Doctores intueamur,
non ipsimet statuunt trium gravium Theologorum judicia, probabilitatem dicto
eorum conciliare? si tamen quicquam intelligo, tres ad tot centurias comparati,
non efficient quin Universalitas ex adversa part constet. Imo plures
existimant etiam unum aliquem qui nodum accurate evoluerit, sententiae suae
adversus Multitudinem Probabilis dogmatis virtutem inducere. Quid ergo peccavi
ego, aut alius quispiam qui mature inspexerit difficultatem, si Rationis suae
monita adversus Multitudinis nomen exaudierit? Quid quod nomen Vniversitatis
Doctorum vanum est? Quis enim vel centesimam partem eorum legit? Quis eorum qui
non scripserunt sensa novit? quorum tamen and numerus and authoritas long
gravior est quam prostantium librorum. Reipsa itaque sub nomine Omnium
intelligitur paucorum in Academiis dominantium, ex magna segete mani^pulus.

10. Nondum quiescunt, sed and Imprudentiam objiciunt; hoc increpantes, quod in
regione a communione Ecclesiae Catholicae aliena unum aut alterum libellum
vulgaverim; inculcantes dissidia Catholicorum a fidei Adversariis improperari
Orthodoxis. Et quamvis is sim qui Prudentiae laudem nusquam mihi arrogem, vel
labem oppositi vitii penitus a me avertere laborem, tamen quanti intersit quod
opponunt in hac causa non comprehendo. Videant enim libros Haereticorum, utrum
bella circa gratiam efficacem and circa Iansenii nomen quae in Catholicis
regionibus geruntur, non exprobrent? Si quid sub praelum venerit, non hilum
refert hiccine an in vicinia Orthodoxa vitam acceperit. Exemplo sint Epistolae
Gallicae, recenter non notae duntaxat, sed and vernacula donatae. Sed, nisi me
conjectura fallat, expedit in hac regione supra caeteras hujusmodi dogmatum
publicatio: Hoc enim ad Heterodoxorum reductionem in capite requiritur, ut
abscindantur supervacuae lites and nonnisi de necessariis belligeretur; hoc
est, ut Doctorum sententiae, quae incertae and timidae sunt, pro tradita a
Christo and Apostolis Fide non propugnentur. Rursus, pollentiora ingenia, and
quae potestatem in hebetiores occupaverunt, si quid credi percipiunt quasi
crudo imperio, and de quo neque Ratio de rei veritate vel credulitatis
necessitate reddi possit, irrident and summopere aversantur. His itaque
praebendum est, quantum fieri potest, lac Rationis, seu conformitas Dictatorum
Fidei cum inferioribus disciplinis; quam demonstrare totius laboris mei scopus
est.

11. Tandem certamina quae sine his regulis ineuntur ancipitia esse, and magis
ex depugnantium sive acumine sive solertia and non raro ex casu pendere, vel
etiam ad interminabiles de vocibus lites devolvi, experimur. Haec non eo
proposito deduxi ut negem in Catholicis partibus vel utilia vel non accepta
esse quae scripsi; Nam etiam ex iis applausus non infrequens usque ad me
resultavit. Pro Coronide addo, Necesse mihi fuisse vulgar ubi commorabar, and
ubi poteram expensis par esse, neque enim delectus mihi suppetebat.

12. Sequitur de Tempore insultus; scilicet non oportuisse nunc cum fervent in
Ecclefia nostra aliae dissensiones, novas addi. Regero, gratum futurum fuisse
and grave hoc argumentum si caeteris dissensionibus metas fixissent; sed, ex
quo tentatum est a Iesuitis in Castro Wisbechi arripi Imperium in Clerum, non
de. fuerunt ab iis fota and nutrita Ecclesiae nostrae mala. Neque eorum
terminus ullis nostris conjecturis prospici potest. Vel non omnino itaque
propalari haec doctrina debuit, vel non expectanda fuit alia rerum facies.

13. Incusor quoque, (ut novis etiam adversus nupera scripta mea calumniis
occurram) tanquam Authoritati atque ipsi Personae Pontificiae injurius, dum
illam imminuere, hanc contemnere, libris meis recentioribus ausim. Ajo itaque,
quod si ostendi possit me de Authoritate Summi Pontificis, quatenus Fide
recepta and a Sancto Petro hereditata (pro qua mortem me libentissime
oppetiturum profiteor) quicquam scripsisse quod eam elevet vel deprimat, imo
quod eandem non firmet magis atque amplificet; non quidem per fictam
Extensionem ipsius ad actus quoslibet particulares, quod revera eam vilem
facit, and Sacram ac paene Divinam Officii illius universalitatem restringit
potius ac coarctat, and individualitatis ac materiei foece indignissime
immergit; dumque interim sola probabilitate innititur, and tamen ab
adulatoribus (qui nihil in hac re distingui patiuntur) cum solida illa sacraque
confunditur, illam quoque in ambiguitatem falsitatisque discrimen apud non
intelligentes inducit; Sed, per vere Extensivam ad universalissimas Ecclesiae
actiones (dignum tam excelsissimo munere objectum) vim; quae in Suprema
Majestatis sphaera and Potestatis amplitudine eam collocat suspendet ac
sustinet; and per Intensivam (divinitus nempe datam ac firmissimis Fidei and
Scientiae Politices argumentis stabilitam) mandandi virtutem, unde fit ut eidem
in minimo non obsequi, perniciosissimum imo damnabilissimum foret.

14. Praeterea, si convinci possit me contra ejusdem Sanctae Sedis Authoritatem
quatenus ex Conciliorum Generalium Concessione and Ecclesiae Consuetudine
consensuque pendet, quicquam in Scriptis meis molitum; id nonscriptum me velle
profiteor, and palmam Adversariis cessurum.

15. Porro, si, quoad caetera, vel non necessario dicenda, vel non eo tempore
ac Methodo quibus decuit; vel irreverenter omnino, vel, si dictorum sensus
attendatur (de stylo enim litem non movebo) ad speciem irreverentius quam res
postularit, imo quam in pari occasion locuti sunt alii, etiam Sancti, and
speciatim S. Bernardus, (l. 3o ad Eng. c. 1o and 2o) locutum esse coarguar;
culpam humillime agnoscam, and veniam deprecabor.

16. Hoc interim postulo (quod nemo sanus unquam denegavit) ut conveniat inter
nos, posse labes in regimine vel in Supremam Curiam Sacrasque personas cadere;
posse etiam ab adulantibus adeo extendi Pontificiam Potestatem ut neque Regibus
neque caeteris Episcopis sua jura relinquat, imo utrorumque legitimam and a Deo
constitutam Potestatem funditus evertat: posse quoque, imo debere eum cui
intima dictat conscientia se hoc videre, and spem habeat aliqualiter tam
ingentia mala detegendi, atque ita ab Ecclesia depellendi, id pro virili quibus
queat modis conari; posse denique contingere (quod etiam res est) quamplurimos
viros cordatos and graves hoc idem dictum cupere and gaudere, dicturosque etiam
ipsos nisi sibi timerent. Haec, uti concessu non sunt difficilia, ita, facile
concedam ipse quoque me (hominem utpote fragilem) posse labi atque errare:
Sicut autem (Veritatem ipsam testor) me solam veritatem sectari neque noto
errori adhaerere mihi conscius sum; ita nihil prius aveo, quam ut Theologi
errores meos mihi ostendant; spondens me ad ostensos corrigendos, vel etiam
retractandos, promptissimum interea adservare animum.

17. Ultimum quo me impetunt telum est, hunc fuisse omnium Haereticorum
propagandi errores suos morem. Sed, in quo specialiter hic mos versetur,
quatenus Theologorum consuetudini oppositus est, non evolvunt. Leve itaque est
asserere quod utrisque commune est vitiosum esse quia Haereticoru^ est. Sed and
very inane est quod de me dictitant. Quis enim Haereticorum Cyclopaediam
Philosophiae and Theologiae prius scripsit, qua sese cancellis certis
inscriberet, and sensum suum de cunctis Fidei partibus simul manifestaret? Non
est hujusmodi Haeresum origo; sed uni alicui articulo dentem primo imprimunt,
deinde ad alios violandos necessitate sese defendendi coguntur. Rursus,
Haeretici quaerunt quae vulgo and indoctis probata sunt, facillima sectantur,
Cathedras pro Scholis habent, Mulierculas and Laicos constituunt
Ecclesiasticorum dogmatum Judices. Hi mores ad me an Adversarios pertineant,
qui rerum apud nos gestarum periti sunt Judices sunto.

18. Haec ad Excelliam Tuam breviter scripsisse ad criminationum adversus me
dilutionem fas fore spero; Natura imperante and Jure ut bonus appareat
quilibet, donec oppositum probatum fuerit. Evertant itaque aemuli mei hanc
Apologiam, vel apud tantae Prudentiae and Justitiae virum sileant.

Excellmae Dnais Vae Servus Humillimus THOMAS ALBIUS.

ERRATA.
In Praef. p. 12. l. 1. si prius. p. 13. l. 5. Eximiis Dominis. l. 18. fultum.
p. 18. l. 5. contra ipsum.

In Statera Appensa. p. 3. l. 9. synderesi. p. 41. l. 16. actionum. l. 17.
exercitio. p. 43. l. 15. initiati. p. 46. l. 3. nomine Haereticam. p. 50. l.
17. huic. p. 51. l. 14. erit:

In Staterae AEquil. p. 18. l. 27. conformes; p. 19. l. 4. sonet. p. 32. l. 9.
reditur. p. 35. l. penult. ostendatur. p. 39. l. 23. tremendi. p. 64. l. 1.
piae bis vel ter intra.


