Imprimatur,

Jo. Battely. Rmo. Pri. ac Dno, Dno. Wilhelmo Archiep. Cantuariensi a Sacris
domesticis.
Nov. 13. 1686. Ex Aedibus Lamb-hithanis.
Amoris Christiani NONEYTIKO'N: SIVE CONCIO AD CLERUM, Habita in Visitatione
Metropolitica Ecclesiae Cathedralis Sarum.

Jul. 12. Anno Domini, 1686.

AB Edvardo Young, E. S. P.

LONDINI, Typis M. Flesher, Impensis C. Brom ad Insigne Bombardi prope partem
occidentalem Ecclesiae Divi Pauli. 1686.



Reverendissimo IN CHRISTO Patri ac Domino, Dom. WILHELMO Providentia Divina
Cantuariensi Archiepiscopo, Totius Angliae PRIMATI ET Metropolitano, etc.
MAndato Tuo, Reverendissime Pater, quam Ego non tanta cum Art, quanta cum
Promptitudine sim obsecutus, Concionis istius tenuitas and penuria satis
superque indicabit: Quae tamen jam in lucem prodiens praesigi sibi ambit
Venerandum Nomen Tuum, in Eo nimirum contemplans non modo honorem Patrocinii,
sed and Vicem Supplementi. Siquidem Amor ille, quem haec Concio, frigide licet
and inconcinne, designat commendatque, idem est, quem Vita Tua felicius
exprimit, Facundia Tua suavius inculcat, Auctoritas Tua potentius asserit, and
Pietas Tua Gregi Tibi commisso procurare Studiis, Precibus, Lachrymis,
Vigiliis, Jejuniis dies noctesque contendit. Quin pergas, favente Deo,
Reverendissime Pater, facere, ut facis; and Summo Munere Tuo dignissime fungi,
ut fungeris; and aliistam Inopinantibus, quam Immeritis Divinam Clementiam diu
ulterius implorare, ut huc usque implorasti: Nec in Precibus Tuis dedigneris,
precor, Memor esse etiam and Mei, qui sum,

Reverendissime Pater, Sacrae Paternitatis Tuae Humilis omnimodo, Et devotus
Cliens E. Y.

S. Johan. 13. 34, 35. (...).

(...).


Cum in hoc Venerabilium Virorum coetu, quorum Ego e longinquo Infimus,
contemplor memet eo muneris evectum, ut verba facerem coram tam consummata
Panegyri, subit animum refer me Lampada sive Faculam in Templo hoc (uti mos
olim ferebat) pleno die accensam, and sub Solis meridiani radiis nictitantem:
Cujusmodi quidem Faculae Lumen non respexit Antiquitas, quippe quod a nobiliori
absorptum fere Nullum videbatur; respexit tamen Symbolum: Ita and Me Vos
(Reverendi admodum Patres Fratresque) respicite, Me veluti quandam Amoris
Faculam; quae ab Amore flammam suam quantulamcunque concepit, quae Amorem
spirat, Amorem quaerit, Amorem ostendit; and modo contingat mihi pios sinceri
animi affectus in Vobis aliquatenus posse accendere, nunquam pigebit me
Scientiae Vestrae plenum diem, and foetum jubar non potuisse illuminare.

Dominus noster, benedictus in secula, volens unum prae omnibus, scilicet ut
Discipuli sui se invicem diligerent, and alii aliis fidum Amorem praestarent,
eos (verbis praelectis) sub hoc suave jugum Amoris cogere, and quasi Triplici
funiculo ducere instituit.

Primo, Nimirum obligat Mandato, (...).

Secundo, Urget Exemplo, (...).

Tertio, Incitat contemplatione Fructus insecuturi, (...).

Et sane provocanti ad Amorem opus erat Mandato, siquidem Amare in Lubrico est,
subinde dilabitur; opus erat Exemplo, siquidem Amare in Obscuro est, and fallit
Imprudentes; opus erat Incitamento. siquidem Amare in Arduo est, and ab Ignavis
nequaquam attingitur.

Inspiciamus igitur paululum Amorem hunc ho minis Christiani Indicem and
Characterem, quid sit, quid requirat: and simul introspiciamus, ut ipsum animis
nostris fortiter devinciat Triplex iste Funiculus; quem confirmabit adeo, and
arctum tenebit (uti spero) Bonus Deus, ut ne unquam aliquando possit dirumpi.

Primo igitur, Praecipit Amorem Dominus, and Mandatum, quo praecipit, ((...))
Novum Mandatum vocat. Non quidem quia omnino Novum erat, sed quia factum de
Novo Suum, sed quia promulgatione sua saepius Renovatum, sed and quia
succedentibus seculis in nomine suo usque and usque Renovandum erat; id nimirum
rebus humanis, vel ex Indolum diversitate, vel ex Studiorum discrepantia, certo
and indesinenter exigentibus.

Etsi enim Natura hominis ad Amorem vel ipsis Essentiae principiis composita,
and gravissimis Vitae rationibus adstricta esse videatur; nimirum quod Amor
long omnium gratissima sit, amicissimaque homini Passio, Serenum Animi, Sudum
Corporis, Spirituum Temperies, Integri Harmonia, and cui omnis opposita passio
vix aliud est quam Perturbatio, and Supplicium, and Tabes humani generis; etsi
singulorum Defectus and Inopia universos in mutuum Subsidium requirant, and
arctae inter omnes Necessitudinis fundamentum ^^ruant; unde fit, ut communis
omnium Ratio and Vota publica nihil prius quam Cordium nexus, Animarumque
amplexus efflagitent; etsi (inquam) Natura hominis prono hoc decuisu in Amorem
ferri videatur; ita tamen Hosts Naturae, Peccatum and Diabolus, impedimentis
obstruxerunt viam, ut rarus sit Amor iste, qui non titubet, qui non pessum eat,
qui non aliqua piam ansa arrepta in fucum and fumum abeat.

Quam saepe nimia Sui Adulatio hominibus obrepens Amori rivos claudit, for as
scaturire non sinit, totum in Semet erogat, facitque, ut propensiones illae
animi, quae dulcescerent in Fluvio, putescant in Stagno? Quam saepe succrescens
Invidia Amoris Integrum depraedatur, facitque, ut qui alios amare non velint,
Seipsos non possint, sed viscera sua coarctando labefaciant? Quam saepe vel
Beneficio obstrictus amare desistit; scilicet opprobrio ducens Beneficium
agnoscere, cui non sit rependendo? Quam saepe admissa Suspicio voluntates
exulcerat? Quam saepe Accepta Injuria, imo vero quam saepe etiam Illata diducit
animos, and ratas samiliaritates dirimit? quippe quia minus iniquum videatur
laesisse quos Oderis, quam quos Amare te debere profiteris, nonnullis in morem
abit semper Odisse illos, quos semel laeserunt.

Sed haec recolo veluti Labes Plebis faecisque hominum, and quae non attingunt
magna Ingenia; licet and his, proh dolor! non raro maculam inurant Amoris
impediti dispendia.

Satis perspectum habemus, quid in animis alienandis possit Diversitas Morum,
quae cum Ruffino olim Hieronymum commisit: quid Discrepantia Dogmatum, quae
Cypriani and Stephani mansuetudinem fregit; quid Partium Studium, quod
Epiphanii bilem in Chrysostomum civit; quid Aemulatio Eruditionis, quae
Demetrium Origini infestum reddidit; quid Officium non praestitum, quod
Gregorio Basilium suum e sinu dimovit; quid Praelatio Personarum, quae Divis
etiam Paulo and Barnabae (nefas dicere Amicitiam, at) saltem Consuetudinem
interrupit.

Magna Nomina in scenam produco, and speciosas simul Apologias humanae
fragilitatis, and quam Amare sit in Lubrico, plenissima indicia; at vero
Excusationem prorsus Nullam; nempe stat contra, and reclamat, Mandatum hoc
(...), and qui Fratri Amorem subduxit, Domino fefellit Fidem.

Miselle Homuncio! Mandat Dominus, and habes Tu quod reponas? Mandat Dominus,
and habes Tu unde resistas? Manda iterum, Clementissime Domine, (...) manda,
and da non posse Resistere: Tu qui Mandato Tuo ex Informi Pulchra, ex Inani
Solida, ex Nihilo Omnia produxisti; Tu qui Mandato Tuo aeris tumultus sedas,
maris aestus componis, Populi ferociam reprimis, reprimas and nostram (siqua
sit) Bone Deus, and nos in Amoris Suavitatem totos compone.

Secundo, Dominus Mandatum Exemplo munit, (...) Amabitis Vos invicem, sicut Ego
Vos amavi.

Praeceptum illud antiquitus sub Institutione Mosaica, Amabis proximum sicut
Teipsum, Sinceritati quidem Amoris satis prospexit, Justitiam vero Muneris vix
satis indicavit: Quotus enim quisque est mortalium, qui vel Amando alios sicut
seipsum, non tamen plurimum deesset Officio? Non quod multi sint qui se non
Amant, sed quod rari sint, qui se amant quemadmodum oporteat: Amant se omnes,
and quidem Sincero, at amant se caeco nimis and imprudenti affectu. Se amare
credit se quispiam, dum se indulgendo palpat, dum se adulando inflat and
incendit; praestat haec sibi tanquam justissimi Amoris officia, and iisdem
Alios arbitratur fore quam maxim promerendos; cum tamen interim ipsa Perfidia
nihil habeat mortalibus propinandum hisce officiis insidiosius. Peccantem autem
in Amore sui amare Alios eadem lege, quid aliud est, nisi latius peccare?

Consultissima igitur ratione mutatus est Praecepti Tenor, and inducta simul
praestandi muneris and Norma excellentior, and expressius Documentum. Nimirum
dehinc, Christian, Amabis Proximum, non sicut Tu Temet, ne sic forsitan
Decipiat exemplar vitiis imitabile, sed sicut Te Christus; ad cujus Amoris
absoluti Speculum totus humanorum Affectuum componendus est Ordo, Naevi
corrigendi, supplendi Defectus.

Videamus igitur, ut Christus amaverit; quo Delectu qua Mensura, cui Fini.

Quo delectu, inquam, amaverit? At amavit sane Nullo, qui Omnes amavit; and sic
autem Christus: Primos etenim uti non praeteriit, ita vel Infimos non despexit,
quin Vniversos in pronam conjunctionem suscepit. Amavit Pusillos, amavit
Indignos, amavit Ingratos; quod ne dubites, Anima mea, dicas, Amavit and Me.

Habes and Tu, Homo, quos amas (non diffiteor) sed quam delicato, quam iniquo,
quam astuto plerumque delectu? Seligis tibi in Amorem Magnos and Potentes,
Opulentos and Beneficos, Lepidos, Comes, and Facetos; and in istiusmodi
colendis adulandisque credis te amandi officio fecisse satis: At profecto non
hoc Amare est sed captare Munera, aucupari Beneficia, vitae Solatia quaerere
and Condimenta; Non Virtus est Amor iste, non Boni viri officium, non Divini
Exemplaris imitatio; nihil aliud est, nisi connatae omnibus propensionis
effusio, versutique insuper pectoris esca and artificium.

Vis nosse, Discipule, quod imitari debeas? Amavit Dominus Indigos and
Destitutos, nimirum satis ad Amorem obligat posse adjuvari; Amavit ille
Incurios and Immerentes, nimirum satis ad Amorem obligat posse sanari; amavit
demum Immorigeros and Refragantes, nimirum satis ad Amorem obligat posse
aliquando corrigi: Nec aliis sane unquam Lenociniis Christi amor humano generi
stetit.

Unicam igitur homo Christianus contemplari debet Amandi Rationem, hancce
nimirum, quod Officii sui sit Amare, and quod sibi pro munere incumbat affectus
suos ad Amoris Archetypum effingere: Et haecce quidem Ratio ejusmodi est, ut se
ad omnes quaquaversum diligendos facile extendat: qui vero aliarum Rationum
momentis Amorem suum suspendit, qui Cautus est Amandi, nec eo procedit nisi
certis de causis, and suopte ingenio approbandis; cujus Amor vel Studio
factiosus prosilit ad parts, vel ex Levitate dubious desilit ad novas; nae Is
profecto non amat ullatenus, sed Amoris operam ludit, oleum perdit, Larva
decipitur.

Amavit Dominus Aequabilis and Constans, Amavit in Finem, inquit Evangelista:
Tu vero quicunque ex more Hominum mutaris and fluctuas; animi incertus, cord
non unus; qui modo occurris in Amplexus, modo recedis in Dicteria; aliquos
intuitu Conscientiae diligis, aliquos intuitu Gloriae contemnis; Aliorum bono
consulis, aliorum invides; Aliorum damno ingemiscis, aliorum insultas; huic
stipem porrigis, illi famam detrahis; isti tendis Decipulam, alteri extricas
pedem; Quid sibi vult haec tam dissona ratio agendi? Morum Incongruitas ista,
and cordis Duplicitas quo tendunt? Vnum hominem Te praesta, quantum potes, Bone
Vir, and vel Sapias totus, vel totus Desipe; siquidem desipere quidem dulce
est, uti sapere gloriosum; At qui vero alterum alteri intermiscet, is utriusque
commendationem deperdit.

Domini nostri (hoc est, Amoris Incarnati) vitam volens uno ductu delineare
Divus Petrus, Obambulavit. inquit, benefaciendo: Obambulavit benefaciendo, sic
Apostolus; and simul Amoris Finem sive Metam indigitat. Sacram Scintillam
nullatenus experti sunt, qui quaerunt in Amore quod profit, and quod placeat,
qui nundinant affect us, and officia cauponantur; Amor Divina res est, cujus
Meta omnis, etiam and Merces est benefacere. Ita sane Christus amavit, cum se
suis totum devovit; cum Amorem suum gratuita benignitate continuo refocillans,
dilexit indefessus per Curas and Vigilias, per Opera and Conatus, per quasvis
vitae Exinanitiones ad Mortis usque Contemptum. Nec minus Tibi (Discipule)
Mors, Vita, Damnum, Lucrum, Otium, Turbae, Fama, Dedecus, Omnia susque deque
habenda sunt, ut possis gnaviter benefacere. Istud vero Tibi nimis difficile
factu videtur? At minus sane videbitur reputanti Tecum, hoc ipsum Benefacere
esse vel fama pulchrius, otio pacatius, lucro lucrosius, vita vitalius; and
suffulcienti Tibi animum hac Contemplatione, scilicet, satis Illum feliciter
negotiari, quisquis perituri prodigus aeterna sibi cumulat in mercedem.

At quorsum hi Labores Amoris suscepti? quorsum haec tam onerosa Molimina?
Istine hominis ignobiliori portiunculae, quam oculis cernimus, and digits
palpamus, officiis hisce famulandum arbitramur? Profecto Tanti non est. Anima
cujusque est quisque, nec aliud sane Amare est quam Animas deperire. Quid enim
aliud esse potest? Nunquid congredi, confabulari, corridere? At faciunt haec
isti, qui Amare non curant: Nunquid miscere consilia, studia, dedelectamenta?
at faciunt haec Mali, qui Amare non possunt: Nunquid Aurum, and Opes, and Rura
confer? Conferant ista qui habent, at Amant vero qui non habent conferenda.
Omnium autem officium penes est omnes; and quid tum demum est Amare, nisi
Animas deperire? Animas Immortales, Pulchras, Deiformes ad Salutem procare, and
veluti Coelites erraticos in Patriam dirigere, Hic labor, hoc opus est
Amantium. Ita Dominus noster Turbam, quam non nisi semel iterumque Panibus
refecit, indies accepti Animarum Convivio: Exemplo docens (refragante licet
existimatione vulgi) e Beneficiis minima esse ista, quae poterunt in Saginam
verti, in Peculium referri, in Pompam trahi; ista vero primas tenere, quae
curandis affectibus, and bonae menti astruendae inserviunt.

Amare quidem (fateor) Avarus non potest, quoniam ad Animas procandas vix datur
admitti, nisi cura Corporum quodammodo ancilletur: at Amare nec potest Malus,
quoniam Animas negligenti omnis cura Corporum periit and excidit mercede: Offam
and Obolum perdit, quicunque sanum Consilium, and salutare Exemplum non
impendit. Amare igitur non nisi Boni viri probique officium est. Amor and
Probitas Gemelli individui; neuter sine altero nascitur, neuter sine altero
crescit: Desine Amare, and Probus esse non poteris; desine Probus esse, and
Amare nescies; nimirum discinctus animus fastidiet repent potissimas been
merendi rations, and veluti succisa radice fructus omnis Officiorum exarescet.

Reperias sane apud minus Probos non injucunda Consortia, and placidas brevis
aevi familiaritates; sed ut male fundatas, and vix sine Criminum Conscientia
fotas, ita in Taedium saepenumero and Contemptum exeuntes; Amor vero, ut radius
Solaris, coelo ortus in Coelum resilit, ad Coelum ducit; Et nihil faciens
unquam quod noceat, and id credens maxim omnium nocere quod polluat,
amplectitur quos amat solatio indies auctiori, and aeternis simul amplexibus
praemunit viam.

En Finem Amoris Curis quibuscunque and Conatibus dignum, nempe Animarum
Salutem!

Ut vero Amare possit quispiam cum effectu, non Voluntate sola, sed etiam and
Art opus est. Ita Dominus noster lucrandis Animis, and ad frugem perducendis
se accingens, Discite a Me, inquit, siquidem Ego Mansuetus: Haec est Ars illa
omnium felicissima, Ars una instar omnium Animis irretiendis and lucrandis
nata, scilicet Mansuetudo.

Novimus, ut contingat aliquando Vinum generosum Cadi vitio corrumpi; nec
contingit rarius praecipua Amoris Officia ipsa Praestantium intemperie vitiari.
Quam saepe hortatur aliquis, and hortando nihil promovet? Monet, and monendo in
pejus proritat? Largitur, and largiendo devincit sibi neminem? Sic evenit
nimirum, nec aliter evenire potest, quoties obeundo muneri vel Fastus, vel
Acerbitas obeuntis se admiscet. Velis igitur bonum been agere, and optimo
munere non inseliciter fungi? Mansuetus Ames; and memineris Amorem cum Iratis
minime habitare posse, minime cum Superbis. At suggeres forsitan contemptum
Deum, spretam Fidem, dehonestatam Religionem, violata Jura; and Irascor,
inquies, non Personis, sed Vitiis, and Zeli perquam Christiani ardore commotus
indignor: Ita sane plerique sub speciosa hac Umbella palpant and fovent
ebullientis animi Amaritudinem; and dehinc spargere Voces, refer Opprobria,
propalare Crimina, and facere Quod Ithacus velit, and magno mercentur Atridae.

Itane vero Zelotes, itane in Causa Dei Deus ipse olim aliquando excanduit?
Conversatus Ille inter Homines, cui pectus omne quasi fenestratum erat and
Crystallinum, quot Delicta continuo vidit, and tamen Tacuit? Quot murmura
Convitiatorum, quot Incredulorum contemptus, quot Credentium lapsus and
praevaricationes omni momento perspexit, and tamen praeteriit? Proditorem ipsum
non prodidit, tam importunam Malitiam (si possibile fuisset) importuniori
Lenitate fracturus. Quam semper Ille objurgando mitis? quam facilis condonando?
Peccatorum quidem nunquam iniquus Fautor, at nunquam non Lenissimus Judex;
Malum fieri nunquam permisit, factum tamen multoties dissimulavit: Expectans
scilicet tempora Amoris operi secundiora; and probe gnarus Pravitatem hominum,
veluti Flammam, tegendo plerumque extingui, Retectam vero saepissime dilatari
in Incendium.

Vidimus (aliquo saltem modo) ut Dominus noster amaverit; Tu, qui Discipulus
es, fac similiter; ita enim denuo (aliter vero nunquam) pro Discipulo
agnoscere. (...).

Discipulus Christi! quam nobilis, quam beata Relatio? quam supra Principum
Titulos expetenda? qua Principum vel Maximi carere sine Invidia non possunt;
Cujus unius honesta, and laudabilis, and nunquam poenitenda Ambitio est. At
vero ad istius Tituli gloriam absque Amoris ductu casso opere contenditur: Amor
autem ubi primum radices egerit, germinant exinde conspicua Discipulatus
Indicia; Primo nimirum singularis in omni Virtute Profectus; Secundo etiam
singular Divini favoris Praesidium.

Et singularis plane admodum est is in omni Virtute Profectus, ad quem Amor
homines vi sibimet insita provecturus est; ea quidem ratione ab Apostolo
Impletio Legis, and Vinculum Perfectionis appellatus. Eo Duce, mirum quanto
Compendio eatur ad Coelum. Cum aquis Jericho prius amarulentis mederetur
Propheta Elizaeus, fontem condiebat insperso Sale, and exinde fluvii perpetuo
dulcescebant: Pari ritu, pari miraculo Amor Condimentum Fontis, Dulcoratio
Cordis, Antidotum Amaritudinis; quo quicunque semel est imbutus, nihil aliud
postmodum emittit, nisi quod Saporis sit and Deo simul and hominibus
gratissimi. Quam pulchra Gratiarum Corona Amor usque comitatus incedit? quanta
Patientia instructus rogare and obtestari? quanta Fortitudine far and facere?
quanta Liberalitate impendere and impendi? quanta Pietate in Deum, Ejus intuitu
praestare officia, quae humana Ratio minime suaderet praestanda? At vero
turbare, rixari, offendere, pervicacem se aut petulantem, aut immorigerum
praebere Amor non novit magis, quam Flamma descendere, aut Radius inquinari.
Verbo dicam; Amor ipsa (quod aiunt) Forma est Christiani hominis, and
Constituit eum, and Distinguit; facit talem, qualem Christus voluit, and qualem
nihil aliud facit: Poterit Scientia Officio deesse; poterit Zelus a Scopo
aberrare; poterit Spes ipsa Sperato excidere; at nihil horum Amor; Novit,
exequitur, assequitur omnia. Et assequitur quidem unum in Praesenti, quod
omnium instar est, nimirum singular and certissimum Divini favoris Praesidium.

Quam feliciter crevit Sacro-sancta Christi Familia, quam athletica
constitutione viguit, quam late propagavit venerationem suam, hostibus
invidentibus, and frendente Diabolo, dum adhuc (uti refert Apes illa Afra
Tertullianus) Gentilis Gentilem monebat indigitando, Vt Amant se invicem hi
Christiani! Tum sine Viribus Exercituum, sine Artificiis Peritorum, sine
Partium Conjurationibus quibuscunque imperium extendebat Religio, solo Divini
Patrisfamilias praesidio stipata: Ubi primum autem tristiori Fidelium fato,
opibus jam intumentium and superbia distractorum, eo deventum erat, ut non sine
hostium subsannatione indigitari potuisset, Vt Armant se invicem hi Christiani!
Exhinc omnia In pejus ruere, and retro sublapsa referri: Et quis sane judicaret
debuisse aliter Famulis evenire Domini Mandato, Voto, Obtestationi Appetitus
suos and Artificia praeferentibus? Visio Divi Johannis Apocalyptica Christiano
Orbi mature notatum voluit infaustum Omen excidii Ecclesiae Ephesinae
ingruentis ex eo natum esse, nimirum quod ab Amore suo primitus concepto
paulatim descivisset. At nemone est vero, qui Huic etiamnum nostrae male
ominatur, and nescio quid diri animo suo portendit? Nemone est, qui submurmurat
juratos hosts, meditatam subversionem, ruinam intentatam Piissimae Matri
Ecclesiae Anglicanae? Sin autem ita res sese habeat, quo tandem modo
defendendam Religionem, quonam Aras propugnandas arbitramini? Litemus sane Deo
sepositis discordiis; Amemus alii alios non fictis affectibus. Non aliis
Artibus, aut Consiliis, non aliis Praesidiis, aut Stipatoribus est opus:
Didicimus enim probe tum ex hominum Singulorum, tum ex communis Ecclesiae
certissimis in utramque partem experimentis, Nudum Amorem esse optimum
Satellitium: Eoque semel (bono cum Deo) muniti Catervas Malignantium aut
promerebimur, aut devincemus, aut (quod non minus gloriosum est) vel Victi
Triumphabimus.

Tu autem, Domine Misericors, qui Necessitates, Vanitates, Lapsus, Omnia
fragilis nostrae carnis habes intime perspecta, respice Nos clementer, and da
Timere, da Resipiscere, da denuo quod primum jubes, da Amore.

FINIS.

