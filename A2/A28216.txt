POEMATIA.

Carmen amat, qusquis, carmine digna gerit. Claudian. Ann. Dom. 1645.

Lectori Lecto.
MInorennis haec Ingenii Progymnasmata, siccitate fabulum imitantia, pulvere
partim Paedagogico, arena partim Academica, Poeticum exercuere Tyrocinium:
quorum infantiam cum edentula sat fatetur innocentia, non etiam argueret
brevitas; nisi Plagiarii Milites viaticum surripuissent mihi literarium; and
Barbary paene stylum superantes, fasciatim colligatam pro Fasciculo
concremassent Sylvulam. Hae vero Arbusculae eo quod domi repudiatae
sospitabantur; damnataeque flammis, aliam (an mitiorem nescio) sortitae sunt
lucem. Fruebantur Fato Sirempse cum naufragis, ubi subsidentibus ponderosis
superenatant leviora; quorum aliqua commenta sunt eodem quo scribuntur spacio,
eadem qua legantur negligentia. At quid mi Epistolarem curatio est Apologiam?
qui Non recito cuiquam nisi amicis, idque coactus;
Non ubivis, coramve quibuslibet:
Scilicet (...), multesimo libello in Authorem licet famoso cogor subscribere;
and Minervae meae cineres ante vitam Typographicam extinctae, velut Cerebelli
Caput Mortuum custodire.

Ad JACOBUM, Carolini Stemmatis Secundo-genitum, Ducem Eboracensem, and Suum.
Cum Toga sanguineos audet potare colores,
Et superindutum fert animosa sagum;
Invideatur eis cur duplex Laurea? Non est
Armatum, Galeam ni Caput intus habet:
Hosts dextra domet, Cerebro Victoria victa est;
Hac Numeri coeunt, Hoc coiere duces.
Vitam Magnanimi; satagunt and perdere Mortem
Praecipites: Res est ingeniosa Mori.
In Honoratissimum Dominum EDOARDUM LITTLETON, Magni Angliae Sigilli Custodem,
and Chiliarcham.
TRuncatus manibus, ne ferret munera Iudex;
Olim oculis captus, ne caperetur, erat:
Vteris ambobus melius (...),
Jura Oculo tueris, Jura tuere Manu.
Arma Togae socias, Custos utriusque Minervae,
Juridicum Bellum, bellica Jura facis;
Nata sit Astraei cum Legum diva Gigantis,
Herm-arium fas est Hanc habuisse Ducem.
Hercule sub duplo non est dubitare Triumphos,
Qui Verbo mentes, Verbere membra domet.
Tormenti Oxoniae fusi. (...). Jupiter Tonans figuretur.
ABstulit aethereos ubi fraud Prometheus ignes,
Sensit Fulmineo sat superesse Jovi:
Sic rapuere licet Populumque, and Tela Rebels,
CAROLUS invenit vel Spoliatus opem.
Armata en Oleum mutat cum Sulphur Pallas,
Spretum Vulcani laeta subire jugum;
Dum parit aeratae Tormentum rivulus undae,
Exuperans sonitu Fulmina, Caede Luem:
Nec tactu Glans sola necem, quandoque susurro
Imprimit, and vitam quae fovet Aura, rapit,
Incipe Sulphureis Orco praeludere Flammis,
(Igne alio digni qui periere Tuo)
Ut debellatos doceas (Bombarda) Gigantes,
Tantum Caesareos bis jugulare Globos.
Prometheus (...). HENRICO SPELMANNO Equiti Aurato Exequiae.
Primaevo moriente cadunt Flos, Germen, Arista;
Provecto, Messis tota, Corona, Nemus:
Hic inonusta Ratis, cumulatur Mercibus alter;
Mors Juveni Portus, Naufragiumque Seni:
Victima grata cadit, Caedes invisa Tonanti,
Is vitam Bruti vivit, at ille Viri.
Sed Senium Spelmanne tuum non condidit aetas
Unica, qui mundo mente coaevus eras;
Ignotum rimatus iter, rerumque Maeandros,
Qua nemo poterat Ducere, nemo Sequi:
Digne magis Statuis, Hermete potentior Hermes,
Hic solum Ostendit, tu Facis art viam.
Relligio tibi Natales, Ecclesia Cunas
Debet, CONCILIIS ipse Columbus eras:
Hospes quisque domi pridem, Vernaculus exul,
Patria quin per Te posthuma facta sibi est;
Sic natae tu Natus ades, Genitorque parentis,
Anglia te peperit, Nascitur Illa tibi.
Saxonicis veteres spoliasti Anathemasin urnas,
Sacrilega gnarus Templa bear manu;
Relliquias Analecta putans, nisi juncta senectae
Virtus, ni tumulo sit Monimenta cinis:
O quam praesentis parcus fuit arbiter aevi,
Qui vel praeteritum non periisse sinit.
Nec solum extincti, sed and ipsa Sepulchra resurgunt:
Vita Necem, per quam Mors rediviva, feret?
Vendaces Fa^i loro asperiore flagellas,
Queis Latro Pietas, Sacra Rapina Fides;
Sancta Columba quibus Merx est, Altar Trapeza,
Quisquis emit Templum, vendere creed Deum.
Si Sua subducens moritur, quae paena moratur
Sacrilegum, qui sic dona Aliena rapit?
Laus tamen haec simplex; sed uti cui convenit unus.
Virtutum nexus, tota Catena favet:
Sic Individua cum quis dotatur ab Art,
Singula mox Cyclo consociante fluit.
Saxonica exponant Authorem pulpita, Tantis
Haud par Lingua tamen laudibus una foret,
Pandectesve Suus vocum; thema nempe futurus
Pluribus historiis, quam modo Lector erat:
Vixit enim Patriae tantum, Sibi mortuus olim;
Nunc moritur Patriae, vivat ut ille sibi.
In Charidemum
DUm patitur justi frater discrimina belli,
Perjuro potius crimine tutus eris.
Sic fieri salvum, quis crederet esse salutem?
Quis Timidi, Genium sic violare Pium?
Fortius est animae, quam far pericula vitae;
Hic homini pugnat, tu Charideme Deo.
Vbique Mors est.
Non tantum pandit tria guttura Janitor Orci,
Innumero populos Cerberus ore vorat.
Toll Famem, Morbos, Pelagique instantia Fata,
Tranabit cupiens absque Charonte Styga.
Ense negante, necem feret Annulus, Uva, Cicuta,
Inclususque Dolor, Gaudiaque ipsa dabunt:
Post petas lethum, Laqueis, ardente Favilla,
Amittas Animam, dum retinere velis.
Vel cupido vitam poterit tibi quisque negare,
Sed cupido mortem nemo negare potest.
Haec gnaticidae Virginio Virginia Moritura.
DUm servas animam, destructo corpore natae,
Impietate pius, saevus amore parens;
Multum parta tibi, plus Perdita debeo; non Me
Tam genuisse fuit, quam necuisse Patris.
Narcissus.
CUm procus ipse sibi captatur imagine formae,
Augebant flammas undaque, and umbra suas:
Ruperunt elementa fidem. Venus orta profundo
Jussit, ut e mediis cresceret ignis aquis.
Salvatoris Natalitium.
SI licet infirmis ipsam salvere salutem,
Salve Natalis lux, and origo tui.
Te Matter sine Patre, Pater sine Matre creavit,
Semideumque virum, semivirumque Deum.
Oraclum peperit virgo Enthea, cujus ad Ompham
Fatidici Tripodum conticuere specus.
Idem Agnus qui pastor erat: Phaebi hujus ad ortum
Pastorum duxit praevia stella gregem.
Haec celebrans mea concelebro Natalia; quippe
Per Christi vitam vita Renata mihi.
Apum Epicedium.
QUae modo Narcissi lachrymas, Calicesque Rosarum
Epotavit Apis, Rore sepulta suo est;
In propriam faecunda necem, sibi cura ruinam
Struxit, and est Tumulus quae prius aula fuit.
Quam been Martyrium dicas, ubi flamma Sepulchrum:
O ubi nunc pietas, si labor ipse nefas!
Vniversalia entitatem habent ab Intellectu.
NIL mirum Ingenii nova quod Respublica surgit,
Praegnantis cerebro sic Dea nata Jovis:
Fit rerum Lucina caput: procul ite Hymenaei,
Jam sine conjugio possumus esse Patres.
Producit Ratio, quae tantum concipit; and vel
Post Partum fruitur Virginitate Parens.
In Ostracismum per quem Aristides justus Athenis exulavit.
QUo jure criminoso
Philopatris exulabat?
Credendus ergo non est
Quod neminem fefellit?
Justitia ne putetur
Quae punit ipsa justum;
Non Ostracismus iste
Lex, sed ruina Legum:
Regem cavendo, fecit
Rempublicam Tyrannin.
De Proditoribus:
REX Philanactas, non Philo-Carolos
Promovet; hi praedarum saturi
Vendunt ipsum benefactorem:
Non est hoc lucrari Fidos,
Sed conducere defectores.
Data cum pereunt, dantem perdunt.
In Smicrinum incarceratum.
DUM nil ais debere, Te nihil dicis;
Debetur omnis pendere impos, haud debet:
Solvendo si non, es luendo Smicrine.
In Fabullam:
QUod nunquam tibi creditur, poetam
Te non illepidum Fabulla credis?
Et nos fingere possumus; poeta es.
In Fidicinem.
QUam cuncti stupuere tuae modulamina chordae,
Quoties tremorem sensit, uti pulsum fides:
Orpheus in Choricos animavit saxa; teipso
Ant-orpheo psallente lapidescunt viri.
Dominium and Servitus sub Evangelio sunt licita.
ACephala est Dominos Respublica; clauda Ministros
Si negat: haud Corpus, sed foret illa chaos.
Quis Famuli fastidit opus? sub imagine servi
Christus erat: similem nil vetat esse Deo.
Ad Amicum de Libro suo.
INvidere aliis alii; tibi Zoilus ipse es,
Lector and auditor dum tuus unus eris:
Per quam victurus fac vivat chartula; multi
Scribere praeproperent, edere nemo librum.
In Obtrectatorem Heinsiani libelli de laud Asini.
INvide sugillas Heinsius quod laudet Asellum?
Tu celebras lauds Illius, ille tuas.
Luke 23.30.
HEu quanta gravitate premunt peccata, nefandi
Cum superimpositos mallent attollere montes:
Hos sustentarunt, his succubuere Gigantes.
In Lycurgum.
QUa necuit vites, occumbit falce Lycurgus:
Disce, scelus quantum sit jugulare merum.
In Militem (...).
QUi toties Regem esse suo juravit in aere,
Si non jurasset, vera locutus erat:
Juramentales absolvunt debita mulctae,
Dicta fidem minuunt cum sacra, nuda creant.
In Cottam Sacrilegum.
SAcer videri Cotta vult, and est sacer:
Decimasque amare profitetur, immo amat.
In Polyaenum.
QUod capis in fusi multum, laudabere, vini?
Dolia laudari sic Polyaene solent.
Non tibi flagitiis aliis tempusve, locusve;
Nam quantus quantus totus es Ebrietas.
Androgynus.
DUm Pater intendit puerum, Materque puellam,
Victi ambo vincunt; neuter uterque creor.
Filius haud fieri poteram, nisi filia vellem;
Nec sine Conjugio Virginitate frui.
Psittacus.
SI tantum spectes, hominem me jure negabis;
Si tantum audieris, jure negabis avem.
Oration.
SInt animae tua vela preces, suspiria Venti,
Ducat ad Elysios styx lachrymalis agros.
Vela dealbabit, vento aspirabit Jesus,
Sanguineoque pias rore lavabit aquas:
Res interpositi soleant curvare liquores;
Rectificat curvas flebilis unda vias.
Cupido caecus.
CUr caecutit Eros? fit amoris janua visus;
Ast intrat quoties, ostia figit amor.
In Nigellam.
ALbas Aethiopem (factu mirabile] Nutrix;
Sit tibi cum syndon candida, nigra cutis.
In Orationes Ciceronianas.
SI Tulliano non styli caperis modo,
Te Tullianum capiat. Expanso nihil
Scripto amputandum: longa cum pars singula est
Orationum; Tota quaelibet, brevis.
Peccata non sunt aequalia.
CUlpa minor Bruti quam Numinis; inde Tonantem
Ut levius peccet, credimus esse Pecus:
Descendit solio, ne sit caelestis adulter;
Quique Capram suxit, fit Deus ipse Caper.
In Madulsam.
TEr demersa die, ter despumavit Jacchum,
Jactat and hinc crebrum sobrietatis opus;
Fallitur; hunc habitum varius non perficit actus:
Sobria quae toties, vix fuit illa semel.
In Philantum.
RIdes, decepit quod me rivalis amantem;
At tu scis cunctos fallere: temet amas.
In Mendacem.
QUid constante fidem moliris ludere falso,
Nunquam non fatus recta per Antiphrasin?
Nulli verba dabis, conatus fallere cunctos;
Vis been mentiri? vera soleto loqui.
Lumiuis reflectio.
ASpicis algentes ubi spargunt sidera flammas,
Astra repercusso terra calore ferit;
Et si non tetigit, potuit tetigisse videri
Telluris pietas ambitiosa polum.
O quales hominem mores Natura doceret,
Ingratum quae vel non sinit esse solum.
Lunae inconstantia.
QUod fluit Oceani, refluit que reciprocus aestus,
Nil mirum in causa si vaga stella fuat.
Datque capitque vices, variis argentea furtis,
Nec tot faemellis vota, quot ora Deae.
Titanis coitu gaudens (magis Endymionis,)
Ipsa licet mulier, cornua front gerit.
Homo.
VIta via est, Men's est peregrina, viatica Virtus,
Hospitium Corpus, Mors finis, Patria Coelum.
Componunthominem Pulvis, Lachrymaeque; quid ergo
Displiceat pro vest Cinis, Fletusque dieta.
In Astytum.
ELumbate senex nuptae jungere puellae?
Conducere haeredem, haud maritam est ducere.
Effaetus nequeas unius funere membri
Placere sponsae, morte cunctorum potes.
Risibilitas est Hominis proprium.
EST homini proprium, propriumque est Risus inepto:
An non desipere humanum est? Res unica monstrat
Dotatum ratione virum, and ratione carentem.
Scaevola ad Dexteram.
FErvidiore calens quam Dextera, Mutius igne,
Flammas lacessit; urere ardentem putes:
Alloquiturque manum; Me sic ulscicere, and hostem;
Teque expiet lustralis errantem focus.
Invidiosa Deis, mihi conclamata videris:
Quae dextra non es Patriae, nec sis Mea.
Reverendissimo in Christo Patri ac Domino, Domino GUILIELMO LAVVD
Archiepiscopo Cantuariensi Academiae Oxoniensis nuper Cancellario Honoratissimo
etc. Parentalia. Dithyrambus.
ECclesiae quondam heic Triumphantis
Archangelum, ah vere nimis
Jam Militantis Martyrem, quanam sat
Celebrabimus Apotheosi!
Quales ad Aram accessimus ante pro Te,
Tales ad Te nunc accederemus,
Ni pietas generosior esset
Imitari Heroas, quam Colere;
Et tu Sacros malles facere,
Quam fieri Sanctus.
Qui fidelitate non fide
Romanus, Christi Sponsam
Schismaticis Deformatam,
Defloratam Haereticis,
Primaevae restituebas Virginitati;
Et clariori Pulchritudinis pompae:
Tu Pietatem Doctrinali pabulo fovebas,
Necnon decoro vestiebas Disciplinae
Lautus amictu;
Torpeat ne nuda Sanctitas,
Aut famelica languescat:
Perfecta Relligio nec Umbra, nec Cadaver est.
Testor at Aedem Paulinam, Baptistica testor
Maenia, Te neccum ambiisse
Titulum novae Fundationis, aut Ecclesiae,
Attamen novatae;
Magnificus simul, atque Modestus:
Hac etiam Templi Renovatione,
Antiquitatis aemulus.
Nec Matri Natus eras almior Ecclesiae;
Quam Nutrici
Alumnus Academiae:
Suffulciit hanc dextera vestra firmis
Aedificiorum
Destinis,
Legum and columnis mage mansuris;
Accepit Lapideum,
Sed Marmoreum
Reliquit, heu! Lycaeum.
At Athenae vel relictae linqui
Non videntur, donec ades Muneribus perennis:
Cujus Laudibus
Beneficia tua simul
Materiam suppeditarunt, and Verba.
Dissonas quot Linguas Babylonis
Turris audiit, capit Ordinatas
Totidem Stoa nostra de Tuo
Peculio:
Amalthaea folia, vel Amalthaea diphthera,
Salomonis
Et Pancarpia,
Vilescunt collata Voluminibus Vestris:
Quae vndiquaque colligi studuit ambitus Tuus,
Queis emptis careas Unus emptor;
Neve quid Oxonio neges, negabas
Soli Tibiipsi Tua.
Ceimeliorum sed fodina
Inventa haec poterat magis latere,
Nisi addidisses huic Babeli Interpretem; hominis gestiens
Lapsum Secundum restituisse, novus
Linguarnm Soter, uti Christus Mentium;
More and Ore, ut Unitas sit Uniformitasque nobis.
Haec autem
Apertis Manibus munificentia
Induxit manicas; ac pedicas tulit
Huic Danieli (...);
Et sua Capiti capitalis erat
Doctrina:
Proh Crimina inaudita! utinam Epidemica!
Qui Laetus summos ubi sursum ascendit honores,
Et Gentilitiae instar Alaudae
Alacritate non minore decidit deorsum:
Cumque Accusatorum Vipereos gyros
Ut Paulus Serpentem excusserat illaesus:
Post Lustrum
Moriendi;
Quum perpessus erat vitae, mortisque Senium:
Judex severus Sibi,
Condonator Judicibus
Severior;
Nolens deserere Crucem, sive Coronam,
Ut Salvus esset, cum periculo Salutis certiore:
Vbi pro Nobis vixisset Martyrium,
Gratitudine aemula
Ipso immolatur pro Deo; vel Sacrificio Victima.

