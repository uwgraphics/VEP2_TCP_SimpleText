IN MEMORIAM CEleberrimi viri Domini FRANCISCI DRAKE militis, qui nuper in
nauali expeditione contra hosts patriae suae, ex Dysenteria laborans obijt.
Viz. 28. die Ianuarij. Anno Dominj. 1595.
Fluctibus and bellis qui tot discrimina rerum
Sustinuit, Patriae ductus amore suae;
Appulit aeternae iam tandem Pacis ad oras
Dracus, and aeternae praemia Pacis habet.
Eidem.
Qui freta lustrasti sub vtroque iacentia Phaebo,
Quaeque sub ambobus sunt peragranda Polis;
Drace, tibi superas iam Caeli gratulor oras,
Sed doleo nostras te moriente vices.
Eidem.
Maximus Hispano-Mastix, ipsique Philippo
Qui timor and terror per mare nuper eras,
Drace iaces: sed adhuc superest Essexius heroes,
In patrios hosts qui quoque Dracus erit.
Omnibus, qui Patriam conseruarint, adiuuerint, auxerint; certus est in Coelo
ac definitus Locus, vbi beati aeuo sempiterno fruantur. Cic. in some. Scip.
Fortunata igitur mors Francisci Drake, quae naturae debita, pro Patria
potissimum est reddita.


