De termino Pasche. Anno.xvii. E. iiii.
Appel.
EN Leschecker Chamber / cest question fuit dde dez Iusticez la esteauntz. Un
fee ad issue fitz / le quel fitz est murder par un home neyant heir de part
son pier / si so^ uncle de part la mier auera lappel ou nel. Byllyng. chief
Justice Dengleterre. Nedam et Chocke disotent que lappell ne gist pur luy / pur
ceo que il convey son title dauer lappell par le feme que ne puissoit vnques
aver appel de mort dautre forsque de s^ baron. Brian / Nele / Litelton / et le
chief Baron in contraria oppinione / q^r luncle de part le pier poet aver
appell de mort son Neuewe / et vnquore le pier par q il fait son conneyanz ne
puit aver appell de mort son fitz nient pluis que la mier l fitz. Byllyng.
coment que le pier ne poet aver appell de mort son fitz pur ceo que lappell est
toutz foitz done al heir par descent / vnc il est enable dauer appell de mort
son auncestr. Et ceo ne pot l mier aver come appiert par lestatut de Magna
carta capitulo.xxxiiii. Et si ascun person par quel lappellant convey son title
dauer accyon del terre soit disable dauer acco^n de mesme la terre come par
vtlagarie de felonye ou auterment soit il par lyneall descent / ou collateral:
lacc fail / et lappell auxi / coment que mesme le person issint disabl ne
puissoit vnq^s aver la terre ou lappell cot q il ne fuit mye disable. Sic hic
etc. Vide hanc materiam vn^ argume^tat.xx. H. vi. in fine. Trespass.
En Tns de close debruse et frument orge et herbez prisez et empertz Catesby.
acc non / quar longetemps deuaunt le Trespass supp^ le pl et le def bargaynent
en tiel guard en Lo^drez q le def duist aler allien ou etc. et la voyer le dit
frume^t / orge / et pree / et si eux luy pleist quaunt il leez veyast q il
donques duist prendre le dit frume^t / orge / et lerbage payant al dit pl.iii.
s^. iiii. d. pur chescun acre un oue autr Et nous diomus que nous alamus la et
eux veieromus come deuaunt et fuimous bn^ content oue le bargayne^ per q nous
eux prisomus le quel est mesme le Tns judgment etc. Pygot. ceo ne^ plee pur
diverse causes. Un est il ad dit q le lieu etc. est.x. acres de frument etc. lou
il duist aver dit.x. acres de terre semez oue frument etc. Auxi il ad conus le
prise / et and mr^e come^t il ad nous pay lez deneers accord al bargayn^ quar
ieo croy que ne list a luy de lez prendre auaunt que il ad fait le payment /
quar il serra tres mischiuous ley q il lez aueroit et ne payer etc. Auxi quaunt
il aver veye lez greynez etc. il duissoit aver certify nous sil fuissoit
content oue eux ou nemy. issint que nous duissomus conustre que il eux prist
pur mesme le cause / quar il ne poet estre perfect bargayne si ne soit que
chesc party soit agree etc. Catesby le plee est asses bon pur ascun cause que
il ad mr^e / al prim^ conceyt que nous auomus appel lez acrez de frument etc.
et nemy de terre et ceta il est issint appel vulgariter / a lauter conceyt que
nauomus surmit l payment de lez deneers ieo croy. que plusours bargaynz en le
royalme sount voidez si ceo duist ee^ ley. Mez ieo teigne que il est loyal a
luy pour cux prendre sur tiel bargayne deuaunt ascun payment / quar il nest a
ascun myschief / quar il poit aver acco^n de Debt pur largent quaunt nous
auomus resceyue le chose pur quoy etc. Et a ma intent en chescun tiel bargayne
le ley entend que come lun mist son trust en lautre pour aver le chose pour
quoy ilz bargaynent / que issint duist lautre econtra. Et a ceo que nous
doiomus certifier luy de nr^e agremt ceo duist estr trop dure que quaunt nous
sumus bien content oue le view del chose que est perauenture en autre pays en
graund distaunz de Londrez / de reuen^ cyenz pour ceo mr^er a luy. Et auxi le
bargayne en luy prove que ne besoigne pas pour ceo que il ad mist son volunt en
nostre volunt.s. si eux rious pleyst sur le view de ceux que adonq^s nous
laueromus / par q donques il ne puit meux ee^ certify que il est per nostre
prisel etc. Litelton. quaunt al payment moy semble que il duist ceo surmitt ou
auterment ne^ plee / come si ieo veign^ a un draper et demand de luy combien
ieo payera pur tiel piece de drape / que dit que taunt / et ieo die que ieo
voille ceo issint aver / mez ieo ne luy pay ascun deneere en poigne par q ieo
prist le drape: icy il au^a bon acco^n de Trespass verse moy / et ne serra plee
pour moy adire que ieo ceo achate de luy sauns mr^er que ieo luy pay a etc. sic
hic. Chocke a mesme lentent / quar un contracte ne poit ee^ perfect sauns
lagreement de chescun party / quia dicitur de con / quoth est simul / quar si
vous moy demaundez en Smythfelde come bien vous donerez a moy pur mo^ chiual /
et ieo die que taunt / et vous ditz que vous voillez luy aver et ne donez point
dargent / crois vous que pur taunt est mon volunt q vous luy doyez aver sauns
payer lez deneers? ieo die que non / mez ieo luy puis vender a un auter maynt
et vous nauerez ascu^ remedy verse moy / quar auterment ieo serra compelle de
garder mon chiual tout temps encountre ma gree si le proprietee soit en vous /
et vous duissez luy prendre quaunt vous pleyst / que serra encountre reason sic
hic. Brian a mesme lentent / et moy semble pour ascunz perolx que il ad
surmitee en le bargayne que ne list a luy dentrer et prendre lez greynez / quar
ne poit estre entend que il voilloit que le def duist lez greynez aver / sinon
il paiast le money. Mez si il aver dit a luy preignez et payez quaunt a vous
plerra / ou si il aver luy done ascun iour de payement / donques ieo voille
bien que il purra eux prendre et que serra bon bar come il est pled quant a
ceo. Et vnc ieo die q le proprietee est en le def par le bargayne en le cas al
bar and en toutes vr^e casez des chiualx et drapes? vnquore ne list a cesty
que ad le proprietee de ceo prendre saunz gree lautre. Et il auera br^e de
Detinue mez le defend aunt serra excuse adire que il fuit prist de ceo render
se lautre vst luy pay. Et si il port accyon de Debt il auera mesme le plee.
Le cas est assetz co^en lou le proprietee demurra iout temps en moy / et
vnquore durant certain temps ieo ne purr ceo prendre / come lou ieo bail
certain barbitz a un home pur compastr sa terra pour certain temps? icy le
proprietee est en moy / et vnquore durant le tme ieo ne puis eux reprendre.
Pour lautre conceyt moy semble le plee nest bon sauns mr^e que il ad certify
lautre de son pleasure / quar co^en erudico^n est que lentent dun home ne serra
try / quar le diable and conusaunz de lentent de home. Mez si vous vssez agree
que si le bargayne vous pleyst que adonques vous voillez ceo mr^e a un tiel /
don ques ieo voslle graunter que vous ne besoigne de fair pluis / quar cest un
matter en fait / ieo pose que ieo sue oblige a vous en.x. li. paiablez deinz
deux ou troys iours apres sur condico^n que si vous pleyst de prendre un tiel
mon chiuall pur tiel Trespass que ieo ay vous fat que a donques et ceta et vous
veiez l chiuall / mez ne ditz a moy sil vous pleist ou nemy / par q ieo ne pay
pas lez.x. li. serra loblig^ forfait? non. par q. etc. Catesbye. s sil le
chiuall ne prist? issint que son act prove lagrement / donques vous forfaitrez
voustre obligaco^n. Et a ceo que est dit que ne besoigne a delyuerer le chose
vendue deuaunt que il pay / en mesme le manner lautre nest lie de payer deuant
que il ad le chose vendue. Mez come ieo ay dit deuaunt par le ley et reason
chescun mittera confidens en autre. Et si le payment serroit material ieo croy
q nous duissomus aver vsew issuez prisez sur ceo en nostre lyueres. Mez ieo ne
vnques veye: come ieo pose que vous ports brief de Trespass verse moy de vr^e
chiuall prise et ieo plede hue ieo luy achate de un tiel certain iour en
Londres en market ouert / et puis luy committa a un B. pour garder que luy dona
a vous and ieo luy p^st dirres vous en ceo cas q ieo ne pay a point pur le
chiual? Chocke. non / quar ceo nest material al pleyntif. Pygot. si ieo luy
oblige a vous en.xx. li. de vous enfeoffer en tiel acre de terre tiel iour si
vous pleyst de prendre le feoffement / ne serrez vous lie la de moy monstre
vostre pleasure? oil verament come moy semble. Lytelton. ieo ne purra agreer
que le proprietee est en luy que atchate par tielx perolx / sauns payment /
quar il nest clear bargayne mez sur condicyon en ley cestassauoir si il luy
pay que il serra bon et sinon il serra void. Come mittomus que si ieo
enfeoffe Pygot de enfeoffer Catesbye. sil ne voet luy enfeoffer mon enter est
enclude en ley / issint le perfourmauns del condico^n cause le propriete estr
en luy. Catesbye quaunt al certifier de son agreement ieo pose que il vst
deuenus / muet apres le bargayn per lacte de dieu et ne sauoit p^ escrier et
est en bon memory et lom se^ble que le bargayne est pur son profit coment
duist il fair ne serra son prisel sufficient pur peruer son volu^t quasi d.
sic par q etc.

Debt.
Un A. port acco^n de Debt sur obligaco^n verse sir T. Cook / le q^l T. C.
mr^a un indenture de defesaunz que conteyne diverse articlez dee^ perfourmez par
le def enter queux un fuit que le dit T. C. et toutz sez feoffez et ceux que
ount estate par luy en certain terre / measonz / et shoppes lesses per le dit
T. C. al dit pl doient permitter et suffrer le lessee de prendre lez profitz
deux et eux occupier duraunt son term. Et nous diomus que nous et toutz nostre
feoffeez etc. auomus luy suffer et ceta. Catesbye. vous couient mr^er queux
fuer vr^e feoffeez. Et si vous auez null feoffee en la terre. etc. de ceo mr^er
expresseme^t et adire que vous m^ nous suffrastes / come si soiez oblige que
vous ou vr^e feoffeez debez fair a nous estate / en le man^ de Dale / la si le
man^ soit en possession de cextein feoffeez / vous couient mr^e c et que ilz
ount moy fait estate Et si vous fuistes mesme ssi de pleder accord. etc. sic
hic. Lytelton. nient semble / quar lou ieo sue oblige de fair un chose ou autre
pour moy come est en vr^e case / vous ditz voyer. Mez lou ieo ou autre pur moy
duisse suffer chose ee^ continue le ley est autre / quar un suffraunz nest pas
act. Et tiel fuit loppinion del court.

Appel.
Appelle lou lappellaunt fuit deinz age. Catesbye pour le def pria que il poet
ee^ dismysse: causa qua supra. Et lez Iusticez disoie^t que ilz voille examiner
le matter pluis. Et si eux semble que lappellee est coulp^ il demurra en guard
tanque al plein age lenfaunt.

Enter.
Enter sur lestatut de Ric. le def pled un concord oue l pleintif pur
lentre.s. que il duist payer al pl.vi. d. en satisfacc del tort / and auxi de
done a luy son counsel en son facultee quant il fuit requise / lez q^ux
deneers il pay. etc. Townesende. ceo nest plee / quar il ad grau^d diversity
enter un arbittrement et un concord / quar dun concord si lez partiez doient
ee^ liez par ceo cot que chescun point soit execute si soient.xx. Et le cause
est pur c que il ne poit ee^ compelle de ceo parfourmer par voy dacc / mez dun
arbitrament est autre donq^s quant laccord fuit que il duist payer.vi. d. et
auxi done counsel nient pour quant q il ad surmitte que il ad pay lez deneers
vnquore and il dit que il luy donast ascun counsel. Nedham. laccord nest
symplemt que il donera counsel / einz quant il fuit requise / par q si voillez
aver advantage de ceo / vous couient de mr^er que vous ddez de luy counsel et
il ne voilloit. etc. Townesende. vnquore il couient mr^e ceo execute en fait /
quar ne serra bon plee de pled un concord q ieo vous fra feoffement del manner
de D. deuaunt tiel iour pur le Tns que ie aye vous fait si vous pertastes
acco^n de Trespass deuaunt le iour sauns mr^e q iay fait le feoffement / et sic
hic. Et lez Iusticez fuerunt en diverse oppinionz.

Debt.
Debt sur un arbitrament quel fuit que le def duissoit aver deliu^ al pl le
testament son testatour tiel iour etc. Et le def dit que il auoit deliver a luy
lr^as testamentorias / et issint ad il perform lagard. Et ceo fuit chall purc
que il ne mr^e que il ad liver le testament par tiell perol testamentum.
Litelton. le plee est bon. Et dit que le ley ne serra prise stricte en variau^s
dez perolx / quar si lagard soit perform en fait: lez perolx ne fount matter:
come si lez arbitrours vssent agr q lun dez partiez donera a lautre quoddam
factu^ feoffamenti / and il liver un fait par nosme de (quandam cartam) et pled
accord a ceo en accyon port verse luy: cest assetz bon. Brian. a mesme lentent
et le comen pledynge prove tout un dappeller testamentu^ and lr^as
testamentorias quar vous sachez bien que le count en debt port par execut^
vot. Et profert hic in cur lr^as testamentorias predict del testatour / and
vnquore le def dde oyer del testament par q. Et ieo pose que ieo doy vous liver
tielx lr^ez patentz del roy dun tiel office par reason dun arbitremt et
perauenture ieo lez pard et pais ala en le Chauncerye et purchase un
exemplificac de ceo / er ceo don a vous en lieu dez lr^es patentz ne serra ieo
discharge per ceo: oil certez. Et lou lagard est q ieo doy vous enfeoffer. etc.
si ieo vous fait lees et relees cest assetz bon perfourmanz del ag. quod
Litelton negauit: ideo quere de hoc.

De termino Trinitatis / Anno regni Regis Edwardi quarti.xvii.
Nota.
MOta par tout le court en Trespass si le def pled un arbitrament q le def duist
done al pl un certain some dargent et que il trouera suertie al pleintif pur le
payment dicell / il couient a luy de mr^er le submission / et auxi que il ad
pay ou autreme^t que il ad troue suertie / autermt le plee nest bon.

Acco^n sur le cas.
Thomas Broune suist Acco^n sur son cas enuers un Hawkynz d ceo que lou le dit
T. B. estoit de bon fame et condico^n la auoit le dit H. tiel iour et lieu luy
claim estre son villeyne et oue force et arms gisoit agayt pr luy prendre et
emp^son et de luy fair coe de son villein par q il ne ausoit aler et fair sez
besoignez. Et auoit judgment de rec sez dam^ pur ceo que il fuit try frank et
de frank estate. Et ore le dit Hawkynz suist br^e Derror en bank le roy.
Wode. moy semble le judgment serra pur reu^s ceo que moy see le matter en luy
ne^ suffic de maynten^ lacco^n / quar iay prise pur un ground q home nauera
acco^n du chose que depend soulement sur lenteint dascun person quar ceo ne
poit proprement estre try / come si ieo voille dire que ieo voille debrus vr^e
meason / et puis ieo ne veigne press a vr^e meason mez ne face riens / vous
naueres acc / et vnquore perauenture mon intent fuit purfaire come ieo disoy
deuaunt a forciore en le cas al bar quar il est loy al pur moy de claym^ un
come mon villeyn lou ientend que il est issint / come de claym^ un guard ou
servant / par quel claym^ de luy prendre saunz act fait ieo ne serra punye.
Auxint come moy semble le gis en agayt ne serra entend pur mesme le cause sinon
que al soit issint surmyse en fait (come il and mye) quar si ieo port br^e de
Trespass et tesyte en mo^ br^e lou ieo sue ssi del man^ de D. oue wrecke de mere
/ le wreke ne serra entend app^ al manner / sauns c mr^e en fait sic hic par q
etc. Sulyard al contrary. Et ientend q vous voillez toutz agreer que si
Hawkynz vst luy manace pur prendre et empson^ pur pauour de quel il nosast aler
/ en sez besoign^ / mez que pour cel il auera acc / et si sic / ieo prouera que
tout ceo est enclude icy / quar le claym^ includ un manace en luy / et son
demeanor ap^s prove bn^ q il c entend par le claym^ come se^rra lou home distr
mon chiuall et puis luy vend ou occist. Issint prous le gis en agayt en nr^e
cas. Et home poit ce^ manace coment que il ne soit present et auoydra un fait
per tiel manace. Et auxi un assaut poit ee^ lou lez partiez ne fuer ensemblez /
come si ieo sue chiuachant en le chymyn. Et un vient a moy and dit gardez vous
bien / quar un dit a moy ore que fuit chiuachant apres vous q sil poit vous
p^ndre il vous tuera pr pauour de q^l en hastif chyuacher pour eschaper ieo tue
mon chyual pur trop de labor / icy iauera acco^n sur mon cas. quod fuit dedict
per totam cur. Cur.
Townesend al contrary / le matter del acco^n icy est merement contrary en luy
m^ / q^r si ieo myse mon chiuall al ferrour pur ee^ far et il par son
negligenz luy tua par q ieo port acco^n sur mon cas recitaunt le especial matter
et conclude vi et armis equum suum interfecit: ieo prendra rienz par mon brief.
Quar iay myse. ii. matters dacc en br^e. s. lun pur acco^n sur le cas and lautre
pur general br^e de Tns / issint icy en cest acco^n sur le cas il ad tielx
perolx apres en le br^e vi et armis insidiatius est q^l oue le matter precedent
include. ii. acc de diverse naturez: per q. etc. Auxint le matter del acc nest
bon / quar null dez articlez aperluy est sufficient pour acc aver. s. ne le
claym^ ne le insidiacion / donques coment que ilz sount prisez ensemblement /
vnquore ilz ne fount lacc le pluys dee^ maint / quar quaunt al primer. s. le
claym^ / ceo ne^ que un infamy / coe si home appel moy laron le quel ne done
acc en nr^e ley. Et quaunt al second. s. le insidiac / par ceo il ne fist
ascun tort / quar saunz un act en fait serra pluis reason daiuger pur bon
intent que pur male par q. etc. Ienney al contrary / nient obstant q il ne
poit aver acco^n pur le claym^ / vnquore quaunt il gisoit en agayt accordant a
s^ claym^ par reason de quel il nosast aler en sez besoignez ceo dou a luy
cause dacco^n / come si un gist en le haute stre^e and dit que il voille moy
bater si ieo veigne al sale de Westminster / et un come mon amy dit ceo a moy per q
ieo nosa ben^ la pr pleder nauera ieo acco^n / quoth. d. oil / et vuc il ne
perlast ascun perol a moy. Et est comen chose denditer home de insidiacyon en
le chymyn et conteyn^ en le co^myssyon dez Iustieez de peace. Curia mez sachez
si tiel enditement vient deuant nous le def ser ra dismysse. Ienney. et a ceo
que est dit que dun claym^ home nauera acco^n / ceo nest issint et nosmement de
un tiel chose que causera home et tout son sanke ee^ corrupt. Dygas al
contrary. home nauera vnques acco^n en nr^e ley saunz act en fait / quar si
ieo sue oblige a un B. le quel B. est oblige pur C. a un A. ieo luy gardera
sau^s dam^ enuers A. qen cest cas B. nauera acco^n ne recouere enuers moy
deuaunt que il ad fait payment pour C. ou auterment est en prison ou en
execuco^n pour icel / ne le tenant nau^a execuco^n en value auant que le
demaundant ad sue execuco^n enuers le tenant / ne le tenant nauera Ne unjust
vexes auant que il soit distr par le seigniour / donques en le cas icy il
appiert q null act est fait. Et pur autre cause le matter nest sufficient / quar
il ad diversity enter manace de batrie / et manace dee^ emprison / quar par
batrye home serra myse en ieopardye de son vie le quel home ne voloit pur tout
le treasure en le mond mez pour lucre home voille suffer dee^ emprison et dicel
il auera dam^ en br^e de Faux emprisonement / et auxint il auera br^e de Hoi^e
replegiand / mez pur batrie il est impossible que home eyt amends. Et ieo croy
si home voilloit dder suertie de peace deuaunt vous verse ascu^ et pur null cause
/ mez pur ceo que si est en doubt q lautre voille prendre et imprison^ / vous
ne voillez luy graunter le peace. Ad quod cur concord. Pygot a mesme lentent /
et en le cas perenter mon seygniour de Sar / et le seigniour Egremont quant ilz
auoient grand multitude de gentz de chescun part en manner de guerre / vnquore
c ne duissort au^ ee^ judge asu^ assaut sinon pour ceo que asc deux auoye^t tyee
oue loux arkez / et issint pur fair un assaut home doit perler ou extender sez
brachez / et par ceo son intent serra conus. Et si home port br^e de Trespass
verse moy Quar clausum suu^ fregit ad intenco^nem capiendi bona sua / tout ceo
ap^s (ad intenco^nem) est oustreme^t void? et il nauera dam^ einz eyant regard
al enfreindre del clos / par q lenrent dun home solement saunz act fait nest
material. Fairfaux Justice al contrary / et ieo agree que le claym^ et le
insidiacyon soleme^t ne done cause daco^n / mez quant il dit oustr per quod
circa negocia sua palam intendere non audebat rout cel ensemble est bon mat pur
acco^n auex. Et ieo agree que lez perolx ne fount ascun matter / q^r hoe auera
acco^n sur son cas lou null perol est perle / come si ieo escrie en un scrowe
que ieo voille bater I. S. sil vient horse de son meason / et pus iet cel scro
we en le meason de I. S. per q il nosast vener dehors en sez besoignez en ceo
cas il auera acco^n sur son cas. Et vnquore null perol parle. Nedham et Byllynge
chief Justice al contrary quant le claym^ ne le manace ne done null cause dacc
(come est agree) le quel est antecedent / coment poit le consequens done
acco^n. q. d. non poet / par q donques serra rette le folly del pl que il ne
alast dehors en sez besoignez. Et sont diu^s casez en nr^e ley lou hoe auera
dampnum absque iniuria / come de defamaco^n en appellant un home laron ou
traitor cest dam^ en nr^e ley / mez null tort. Et si. ii. conspir denditer un
home il nauera remedy sinon que il so it endite en fait et auxi acquit sur
cel / issint en nr^e cas. Mez pur ceo que cest le prim^ temps que cel mat do
ee^ argue nous voillomus auyser de ceo.

Scir fac.
Home auoit rec certain debt et dam^ par judgment and auoit Elegit et auaunt le
br^e seruy lan expyre par q il aver un Scire fac sur quel le br^e fuit retourn
seruy / mez le def ne vie^t. Et sur c le pleintif pria un Capias ad
satisfaciend. Ienney. moy semble que il nauera Cap^ pur ceo que il auoit ess
ieu son execuco^n deuaunt per Elegit le q^l est le pluis haute execuco^n pur
ceo que sez terrez serra liablez / et done par lestatut / par q il ne resortera
de prendre autre execucyon. Mes ceo nient obstant apres il fuit aiuge que il
auera le Cap^ assetz bn^ / q^r coment que cel execuco^n par Elegit est don par
lestatut / vnquore cest estatut ne restreyn^ ceo que fuit deuaunt al comen ley
/ par q quaunt le Scire fac issist sur tiel br^e il auera son prier.

Question.
Le Master dez Rollez demand dez Iusticez del comen bank si home promitta
certain some dargent a un autre pur marier son file ou son servant le quel luy
maria accord / sil auera acco^n de Debt al co^en ley pur cel argent ou nemy.
Townesend moy semble null accyon en nr^e ley / quar il nest que un nude promise.
Et ex nudo pacto nulla oritur actio come si ieo promitt vous. xx. li. pur fair
vr^e sale de nouel icy null acco^n / quar il and quid pro quo / et nest semble
lou ieo vous promytte. vi. s^. chescun semayn pur le comenz dun tiel / quar la
il ad quid pro quo / et le ley entend que il est un tiel par q service ieo ay
advantage. Auxint en le cas al bar le chose quel il doit fair est espt rituel
le quel ne poit ee^ vend ne le party ne poit estre compel de ceo fair. Et si
sic nest reason que lautre serra charge. Rogers et Su lyard. al contrary / et
a ceo que est dit que il nest que un nude promise ceo nest issint / quar il ad
quid pro quo entaunt que son file ou amye est auaunce par le marriage par
entendement / quar si ieo promytte a un scolemaister taunt dez deneers pour
enfourmer mon fitz le quel issint fait / il auera acco^n de Debt. Issint est
lou ieo promit a un phisicyon ou surgeon certain some pour curer un tiel pouer
ho^e. Ou si ieo promitte un laborer certain deneers pur repayrer tiel voy nue
est le haute chymyn / bon ar co^n gist sur cel / sic hic. Et puis Chocke et
Litelton, fuerunt accord oue le master dez Rollez q en le principalle cas null
accy on gist al comen ley / pour ceo que le matry money sur quel le promise fuit
foundue / est chose espu^ell que ne poet estre vend en null manner.

De termino Michaelis / Anno regni Regis Edwardi quarti. xvii.
Trespass.
Trespass Dassaute / baterie / et emprisonement a Excestr le defend dit que un
tiel fuit rob par John^ S. et R. E. tiel iour. etc. et ilz veignount al
meason le pleintif / et le counstable de mesme le ville pour ceo que il auoit
le pleintif susperte du m^ le felony luy arresta et entaunt que il ne voilloit
obeyer son arrest / il nous command pur luy assister par q nous myttomus
nostre maynz sut luy le quel est mesme le baterie / et puis alamous oue le
Constable a Ercestre en aid de luy et la luy delyueromus al Gaillour / le quel
est mesme lemprisonement dount. etc. Iennep. ceo nest plee / quar nous auomus
compleyn de ceo que il nous emprison / et il ad monstre lemprisonement estre
fait par un autre cestassauoier par le gayllour / le quel nest respons a nous.
Mez le court teignoyt le plee assetz bon nient obstaunt ceo. Ienney. moy semble
auxint que le plee est double. Un entaunt que il ad surmytte un felony destre
fait en fait le quel done a chescun home auctorite dar rest dcesty que le fait
/ quar si ieo vey un home tue un autre ieo puis ^^ear luy at lester. (...)
matter est le commandment del constable que est auxi sufficient. Mez apres
quant le court fuit auyse ilz teignont le plee assetz single. Mez dit fuist par
Chocke et Litelton* que le plee nest bon entaunt que le def and surmitte en le
plee null cause de suspecco^n en le pl come ad ire quil fut person de male fame
/ ou autremt q il fuit vagataunt bezaunt null labor. par q il pled issint.
Litelton auterment: Un puit arrestre cheseun home en le ville quant ascun
felony est fait.

Maynt.
En mayntenau^s en bank le roy fuit tenus par touble court que un turrour poit
exorteosez compaignonz pr pass oue le pl ou le def solonques ceo come il semble
le droit est let serra dit null maynt. Mez si il done ascun money de son cost
demesne ou dautre / ceo serra dit maintenaunz / soit ceo pur le pluis vorrey
cas q poit ee^.

Trespass.
Le cas fuit tiel. ii homez eux submytte en lagard de I. S. pour cerr Tns fait
par lun a lautre le quel agard q le trespassour payera a lautre. xl. li. s. x.
li. prist en poigne / et pur lez.xxx. li. que rem^ que il cause roit. iii.
sever alr personz ee^ obligez chescu^ en. x. li. al party a q etc. (si cest ag
soit bon ou nemy) Et par loppinion de soulz lez Iusticez lag fuit tenuz void /
quar diversity est perenter le condico^n du^ obligaco^n et un arbitrament /
quar home poit luy obliger que il causera I. S. denfeoffer R. N. et si il
nenfeoffa luy il ad forfait son obligaco^n pur ceo que cest son folly / et par
le lien il ad prise sur luy que I. S. voille ceo fair. Mez en arbitrament le
ley entend que lez arbitrours serront indifferentes et equal iudgez enter lez
partiez donques quel indifferencye est ceo de cause un home de prouer tiel chose
ee^ fait que gist en le volunt dun estraunge sil voille ceo fair ou non^ quar
ieo pose que un arbitrour voille ag que ieo duisse cause le roy a done le tour
de Londrez a lautre / tiel ag est clerement void. Et aurint le party and null
remedy pur compeller lestraunge pur fair lacte / mez sil auoit tiel power
autrement serra / come lou un arbitror agard que lou un tiel fuit seisi a mon
use que ieo luy causera de fair relees a lautre esteant en poss / ceo est bon
pour ceo que ieo ay tiel interest et power que ieo poy compeller mez feoffez de
relesser.s. per sub pena. Chocke. si lagard vst estre q vous duissez fair un
tiel def en un aceo^n de conustre lacco^n al pleintif / cest clerement void. Et
issint tient tout le court.

Covenant.
Covenant le cas fuit tiel que lou le def aver less al pleintif un manner pur
certain term et luy grant par indenture que il luy acqui tera duraunt le term
de toutz chargez issauntz horse del dit man^ duraunt le dit tme / deinz q^l tme
lez comenz en le perliame^t graunteront al roy le disieme part del value de
lour terrez / si en ceo cas le def duist acquiter le less ou nemy. Ienney
semble que lacco^n gist bien et que cest disme serra dit issaunt horse del terre
/ quar auterment lacco^n serra dit come void / quar ieo conceive que lez
commyssioners ount power de co^maunder lez collectours daler al terre et la
distr pour le some due. Et sir le disieme part del value de la terre / et le
disieme part dez issuez et profitz del terre sount tout un / quar quaunt le
distringas vient al vicount que parla distringr terras et ten^ vnquore sur ceo
en le return il ne retournera en issuez forsque le value del profitz / et
nemy le value del terre / et issint serra entend par lacte quel perle del
disieme part del value que le terre serra charge. Auxint lacte est q ilz
duissent lever ceo omnibus vtis et mediis / par q. Catesby al contrary / ieo
voille bn^ q le roy pur tiel debt poit distr mez vnc le terre ne serr par
taunt charge dicel / coe si ieo face recognisau^z al roy et iay tiel tenant et
face couenaut come ceo cy est en ceo cas ceo ne serra dit ascun charge al terre
/ quar poit estr que il voille aver execuco^n verse mon person et ceo est pluis
proprement charge / et ieo say bien q il poit distr / mez ceo nest forsque per
media et vias etc. et ie ne say come^t la terre serra dit charge forsque
immediate. Et sir ieo pose q ieo vous grant le rent q un tiel mon tenant pay
a moy annuelment / est le tree charge: non / par q. etc. Nele al contrary / et
q cest disieme perte serra dit issaunt horse delterre / et si sic donques lacc
gist / quar ieo die le roy est horse del cas de chescun comen person / quar
coment que null clause de distr soit done al roy par l fait / vnquore il distr
pur son rent donques a forciore quaunt il ceo grant a luy par auctorite de
parliament que est auri bien le grant dun come dautre par q chescun terre en
le royalme est charge a un some en certain / et le def duist luy acquyter etc.
Lytelton. a mesme lentent et ieo pose q ieo grant a mon master Brian un rent
horse de mon manner de Dale / and q pour def de payment il distr pur cel en mon
man^ de Sale / puis ieo lessa le manner de Sale a Ienney pur term danz oue
autiel covenant coe est icy and pur le rent arrer maistr Brian luy distr
nauera Ienney br^e de covenant verse moy oil. Catesbye. la ieo grant bien /
quar vous auez charge la terre. Litelton. sir a forciore en le cas le roy come
master Nele ad dit / quar si ieo grant al roy vesturam terre ceo est en luy.
Mez si soit a un comen person le ley est autre / q^r vestur del terre ne poit
passer horse de un comen person sauns liuere et seisin.

Chocke see que le charge ensuera le terre / al cas del vesture graut si soit
par auctorite de parliament il est bon sauns question. Et ieo pose que al temps
del grant icy ieo fuissoy ssi^ del manner de Dale et puis alien ceo / mon
alienee serra charge del xe part et nemy mon ergo le terre est charge / et par
consequens lacco^n maynt. Brian al contrary. Et primez al cas que master
Litelton admyse del grant del rent horse dun manner oue distr en autre manner lez
perolx del grant serra tout / quar en vr^e covenant vous dischargez vr^e
less de toutz chargez issauntz horse del oit manner / la vous nentreignez ascun
coue naunt. Mez si vous luy dischargez de chescun charge que il duist au^ par
reason de cel manner donques estez lie a ceo per vr^e covenant / mez nemy en
lautre case / quan nest issaunt horse de cel manner. Et en vr^e cas Litelton del
vesture grant / moy semble que ceo passera per grant sauns liuere / quar si
vous lessez la tree a moye a tme dez anz le franktenement est en vous et ieo nay
ascun chose forsque le vesture et profit dee^ prise la par q. Et lou il est dit
que nest diversity lou le grant vst ee^ del value del xe party dez issuez del
tree / et lou le xe party del issues del terre s il ad graund diversity enter
lez casez / quar si le grant vst ee^ que le roy aueroit le.x. part del issuez
del terre / la le terre serra dit charge / mez en lauter cas nemy. Et ieo
mittera a vous un case q prouera un aut diversity / si ieo sue oblige a maistr
Chocke en.xx. li. sur tiel condico^n que si ieo luy l xe party dez issuez del
manner de Dale donques. etc. si ieo ne luy paya de mesme lez issuez lobligaco^n
est forfait. Mez si le condico^n soit que ieo luy payera del value. etc. donq^s
ieo puis apprompt dun autre home a taunt et luy payer et lobligac sauer. Et si
Mill livers soient issiut grauntez al roy il puit pur ceo distr lou il voudra
/ q^r ma terre nest pluts lie q la terre dun estrau^ge issint ceo ne poit ee^
dit issaunt horse dascun terre / par q etc. Litelton ieo aye view lez perolx
del endenture queux sont que il dischargera pleintif de ouers et chargez duez
et dee^ duez donques ceo que fut grant al roy / quant il fuit grant fuit due
a luy et pur ceo poit il loy alment distr pur ceo par q le manner serra charge
oue ceo / par q lacc bn^ maynt.

Trespass.
Sir William Calthorp^ port acco^n de Trespass et supp^ q le def duist aver
peche en son several piscarie / le def dit que le lieu ou. etc. est et iour del
Trespass fuit nr^e franktenement. etc. Pygot c nest plee / quar poit ee^ que il
ad nous grant several piscarie en son eawe demesne et la le soil et
frankteneme^t est al lessour / et vnquore ne poit il pischer la / come serra
dun garreyn ou chase. Et issint fuit tenuz ore tard en le cas perenter
Strangwich et Conyers. Chocke a m^ lentent et nest semble al cas dass de rent /
quar la ieo grant que horse de son fee est bon plee prima facie / et le pl fera
son title / quar il serra entend rent service tanque le pleintif ad fait title
a autre rent / mez icy serra pris que le pl ad frank piscarie en le soil le
def come il poit assetz bien ee^ entend. Mez del garreyn et chase ceo duist ee^
par grant se roy ou yar prescripco^n par q. etc. Brian moy semble le plee bon
quar il ad graund diversity enter seperalem piscariam er liberam piscariam /
quar several piscarie ne poit null home au^ forsque en son soil demesne / et
auxi solement aperluy. Mez frank piscarie ieo puis grant a.xx. persons en ma
stangne / quar si null luy disturb il ad liberam piscariam quod Litelton
concessit. Mez Chocke dit que il ne sauer diversity enter eux / q^r il dit q
cet q ad frank piscarie au^a c solement. Brian non / ieo mittera vous
diversity / si iay un grau^d close / et vous troys eyez.iii. closez
adioygnauntz a mo^ close / ieo puis graunter a chescun de vous dauer liberum
ingressum et regressum oustr ma terre a vostre terre / donques quant home poit
aver frank piscarie en autte soil et nemy several / et le br^e est seperali
piscaria sua le plee semble bon.

De termino Hillarii / Anno regni Regis Edwardi quarti.xvii.
Assise.
EN Assise port par le deane et chapitr de Lincoln^ / un Iurrour fuit challenge
pur ceo que il fuit freere a un dez chanonz del lieu. Fairfax Justice ceo nest
pncipall challenge / pur ceo que chescun dez chanonz est en manner present et
resident a son Prebend come un person est sur son benefice issint ad il son
possession distinct aperluy et several. Mez si le Iurror soit freere a un
moign^ ou monial le chall serra bon lou lacc est port T. le sovereign.
Residuum.xxi. E.iiii.

Debt.
Debt sur lez arrer dun leez a term danz and supp^ que il lessa al def xiiii.
acres de terre. Catesbye. quaunt a.iiii. acres il ne lessa pas Et quant al rem^
nous diomus q il eux lessa a nous et a nr^e fee le quel e^ vnquore en pleyn use
nient nosme en le br^e judgment. etc. Chocke vous nauerez tiel pledre / quar
ceo plee va a tout et prove que null tiel lees fuit come il ad supp^. Et pur ceo
vous cot conustre le lees dez.x. acres et trauers saunz ceo que il lessa
lez.xiiii. acres modo et forma. Et issint fuit loppinion del court. Et Chocke.
dit que si lees soit fait al baron et le feme a term danz (come le cas icy
est) tend certain rent si le rent soit arrer lacco^n couient ee^ port enuers
eux ambideux et ne my solement verse le baron / quar par comen entendement le
tree serra de pluis value que le rent reserve / issint que le lees serra entend
beneficial al feme / et tiel chose que est beneficial el prendra duraunt le
couerture. Et si wast soit fait lacco^n poit ee^ port us eux ambideux quod
curia concessit.

Debt.
Debt sur un obligaco^n de. C. li. Catesby lobligac est endoce sur tiel
condico^n que si le def deliver al pleintif.xxx. li. de blanke alome a tiel
wharf deinz Londres a tiel iour que serront al value del some en dde que
adonques lobligacyon pardra son force. etc. Et nous diomus que deuaunt le iour
nous auemus blanke alome a Londres prist dee^. etc. al value. etc. Et diomus
que tiel iour nous affirmamus un pleynt de debt enuers cesty ore pl en Londres
sur un co^tracte de. C. li. et pur ceo que il napparust mye a ascun dez.iiii.
courtz a ru^dre a nr^e pleynt solonques le custom del cite ag fuit q le dit
alome diust ee^ attache et nous duissomus ceo reteign^ en recompense de nr^e
dit duty judgment si acco^n. Iaye ceo nest plee / quar nous ne ddomus ascun
alome verse luy ne alome nest mye le duty. Et ieo ay pris tout temps pur ley
que un ne poit ee^ attache par bn^z lou al temps del attachement il nauoit
proprietee en lez bienz / q^r si vous obligez a moy sur condico^n que vous moy
enfeofferez en le manner de D. tiel iour deuaunt le condico^n perform / ieo ne
serra attache ne garny en cest terre. Catesbye si ieo sue oblige pur vous
lyuerer.x. quarters de frument deuaunt tiel iour / apres le iour vous poies
estre attache par ceo. Iaye. si vous vsses liver a nous pepper ou autre
marchandyse quel q il soit / et nous vssomus agree a cel / le condico^n vst ee^
bien perform / et ceo prove que nous nauomus ascun proprietee en le alom^ Et
loppinion de tout le court fuit que le plee ne fuit bon pour le cause reherce
auaunt.

Acco^n sur lestatut.
Acco^n sur lestatut laborers supp^ que lou un tiel fuit reteigne oue luy en
Londrez la ad le def luy reteign^ horse de son service deinz son term. Et le
def pled en bar par petit seriantie. Et ore Ienney vient al bar et fuit
reteigne pur le def et pled en abatement de br^e entaunt que le pl ne mr^e en
son count en quel lieu le def prist son servant. Et fuit reu pur aver le plee
nient obstant le pledre en bar deuaunt / pur ceo il fuit mat apparaunt / et
auxi le bar ne fuit pled per un seriant. Et le br^e tenuz abatable. Le plee
en bar fuit tiel que le def troue le dit seriant vagarant en autre com^ horse
de chescu^ service et nemy merchant ne null terre eyant par q il luy reteigne
pur luy seruier par un an saunz ceo que nous luy reteignoromus en Londrez coe
il ad supp^ prist. Litelton. ceo est bon plee / quar ieo concen que en un com^
home ne prendra notice de reteigner en autre com^. Mez si l tort et le reteign^
soit tout en un com^ ieo ne serra resceu a pledre que il fuit vagar et horse de
service pur ceo q ieo ne doy ee^ mysconysaunt de chose deinz mesme le com^ et
la le def duist trauers le primer reteign^. Mez quaunt il est en autre com^ il
ad fait bn^. Et ceo fuit loppinion de tout le court.

Trespass.
Trespass de son chiual pris le def dit que l pl luy apprist mesme le chyual
tanque il auoit finishesez besoignez / et dit que sez besoignez ne sount mye
vnquore faitz / judgment. etc. Pygot. ceo nest plee / quar home ne poit aver
in(...)resse en un chatel sinon pur temps cert / et en ceo cas null certentie
est compris / quar sez desoignez neserr fynies perauenture en tout sa vie.
Brian serra entend que il ceo au^a pur sa vie. Pygot coment auera home
frankten^t en un chatelle. Brian. ieo pose que ieo vous grant loccupacyon de
mon chiual tanque vous auez chiuauche a Euerwike coment auez vous cest chiual
an non a term de vie si vous pleist? Litelton a mesme lentent et ieo say bien
que en plusours lieux ilz ount tiel custom que un auera loccupacion dun chose
a term de sa vie pour certain some dargent / et tiel est lusage en mon pais de
lesser lez graund pannez a eux que brasient.

Trespass
Trespass le def dit que acc non / quar pur mesme le Trespass al instaunz de
diverse de lour bon amyez le pl et ilz accorderount que le def duist done al
pl.xl. d. en satistacc del tort le quel il luy offra et un quore est prist a
paier et le pl ceo refuse. Pygot ceo ne^ plee / quar ieo conceive que un
concord ne liera ascun party sinon que un satisfacco^n soit en fait pur ceo
que sur accord null acco^n gist / mez de un arbitrament le ley est autre /
donques par son plee appiert que nous disagreomus al accord par le refusel
issint null accord. Catesdye. a ceo que il dit que un satisfaccyon duist estr en
fait sur un concord a ma conceyt ceo nest issint / quar un satisfacco^n en ley
serra assetz bien come est icy / quar quant nous rendomus et il refuse / ceo
fuit satisfacc en ley / le quel suffist. Mez tout le court tient le contrary /
per q. etc.

Explicit / annus.xvii. Edwardi quarti / nouiter impressus / per me Robertum
Redman / co^morantem in perochia sancti Dunstani / ad signum diui Georgii.

Cum priuilegio.

P R
printer's device of Richard Pynson


