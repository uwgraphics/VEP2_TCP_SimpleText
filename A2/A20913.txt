IN ILLVSTRISSIMI COMITIS LEICESTRENSIS, OXONIENSIS ACADEMIAE CANCELLArij,
reliquorumque Nobilium exoptatissimum aduentum, Carmen Gratulatorium.
ACADE. MIA. OXONI. ENSIS.

SAPIEN TIAE: ET. FELICITATIS.



QVis stupor hic oculos, quaeue admiratio mentes
Detinet attonitas? mediarum in strata viarum
Cur pueri, matres, ac tota effusa scholarum
Agmina? cur vacuas conferti liquimus aedes?
Agnosco: pater, ecce pater, nostraeque salutis
Auctor adest, patriaeque vna, Leicestrius heroes:
Necnon and clari comites, atque inclyta virtus
Nobilium, socijque simul iunguntur honores.
Qualis, vbi Delon quantusque inuisit Apollo
Aureus, ipse iugo graditur, camposque patentes
Arduus aspectat, sonitum dant omnia late,
Arua fremunt cantu procul, and clamore sequentum.
Aut qualis pater ipse alto de vertice Nisae
Liber, agens tigres, rapidas molitur habenas:
Tale tuum tantumque caput, comitumque tuorum.
O clari comites, sed tu clarissimus ipse,
Quantum alios ignes astrorum, candida Phoebe
Quantumque exuperat Phoebes, sol aureus, ignes.
O celsiproceres, ac tu celsissime; quantis
Quantis ipsa intus perfusa est pectore toto
Laetitijs, nunc alma parens Academia, tanto
Aduentu decorata tuo? conuulsa resurgit
Sedibus ipsa suis, and cursu concita, vestros
Tendit in occursus. Sua sensa excudere formis
Ausa nouis, tacitae fugitura silentia linguae,
Vos cupide affatur, vobis exorsa loquelae
Prima suae dicat, ac vestra his vtcunque salutat
Numina. Sic lactens redeuntis ad vbera matris
Aduolat, and charis pendens ceruicibus, infans
Haeret in amplexus dulces, and nescia fari
Lingua, sonos tremulos titubanti concipit ore.
Tupater, aeterno qui firmas omnia nutu,
Haec patrij decora alta soli, doctaeque patronos
Palladis, auxilij firmo munimine valla,
Praesidijsque tuis. Ac postquam vita recedet,
Excipias alta coeliregione locandos.
OXONIAE Ex Aedibus IOSEPHI BARNES quinto Idus Ianuarij, 1585.

