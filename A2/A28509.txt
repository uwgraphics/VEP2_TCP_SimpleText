ICONES and DESCRIPTIONES RARIORUM PLANTARUM Siciliae, Melitae, Galliae, and
Italiae. Quarum unaquaeque proprio charactere signata, ab aliis ejusdem classis
facile distinguitur.

Auctore PAVLO BOCCONE PANORMITANO SICULO, SERENISSIMI MAGNI HETRURI AE DUCIS
OLIM BOTANICO.



ETHEATRO SHELDONIANO. M. DC. LXXIV.

PLANTARUM STUDIOSO.
DONO tibi curarum partem, Erudite Botanophile; Icones scilicet Plantarum, quas
(per Siciliam, Italiam, aliasque provincias) Rariores inveni. Earum quandoque
plures, compendii gratia, in unam tabellam conjeci. Interdum etiam ramos
quarundam ab amicis datos, ceteris inserui; and haec aliquanto certe cum
detrimento integritatis totius Plantae, nullo vero dispendio genuinae effigiei,
quae satis patet, maxim advocata in auxilium illa, quam adhibui descriptione,
in qua notas omnes, quae ad pleniorem ejus intelligentiam faciunt, breviter,
and accurate, quantum in me fuit, complexus sum: non enim particulas omnes
illarum singulatim and scrupulose, inutili prorsus diligentiae redundantia
(quod nonnullis placet) prosequi libuit. Nomenclaturas indidi pro ea quam prae
se ferebant cum notioribus similitudine. Omnes autem hae Classicis Auctoribus
indictae sunt, si paucas excipias, quarum Icones, ab illis non expressas,
exhibeo. Ceterae novitate sua commendabiles, quaedam vero ante alias, si quid
in Botanicis video, ad invidiam pulcrae; quod vel iniquus hujus opellae meae
aestimator tacita conscientia judicabit. Neque enim leve munus hoc existimes
velim, cum propter dignitatem plantarum, and numerum, qui ultra centum
extenditur, tum etiam quia plurium annorum, and multi laboris opus est; nisi
facile putes per confragosa loca, and obsitos virgultis montes repere, silvarum
recessus omnes scrutari, and saepe eadem die frigoris and caloris exuperantias
far Quam tamen viam eo libentius ingressus sum, quo spontaneas, and nativa
pulchritudine florentes investigare praestabilius semper duxi, quam cultura and
mangonio adulteratas spectare, quod fieri plerumque nequit sine fraud, and
cruce discentis. Attamen quicquid id est, si expectationi tuae non respondeat,
scias etiam idem votis meis non omnino satisfacere, quia accuratiores, and
elegantiores figuras expetivissem; sed quid expectes amplius a privato viro,
and cui ex siccis plantis eas delineare necesse fuit? Quare habebis gratias, si
voles, certe debebis: done meliora, majoraque enascantur, peto ut vel ob
communionem studiorum nostrorum, haec mea

Parvula ne temnas, parvis quoque gratia multa est,
Parvulus est Paphiae filius ales amor.
INDEX ONOMASTICVS PLANTARVM IN HOC OPERE CONTENTARUM, CUM TABULARUM
INDIGITATIONE.
ALga spiralis. Tab. 38 Alsine palustris Serpilli folio, Tab. 25 Alsine
Lotoides. Tab. 11 Alsine Bononiensis non aculeata. Tab. 12 Alsine Paronychiae
facie. Tab. 38 Alsine maritima altera angustis foliis. Tab. 10 Alsine maritima
longius radicata, Herniatiae foliis. Tab. 10 Althaea Carpini foliis, fl.
luteis. Tab. 6 Amaranthus spicatus perennis. Tab. 9 Anonis folio lucido
serrato. Tab. 38 Apocynum Canadense Androsaemi majoris foliis. Tab. 16
Aristolochia rotunda altera. Tab. 3 Arisarum angustifolium minimum. Tab. 42
Arisarum sive Dracunculus Potamogeti folio. Tab. 26 Aster Canadensis, vide
Conyza. Tab. 46 Aster tomentosus luteus Verbasci folio. Tab. 31 Atriplex
maritima, minima, angustifolia. Tab. 15 Astragalus Baeticus, vide Securidaca
siliquis foliaceis. Tab. 4
Baticulae alterum genus ex Sicilia Caesalpini. Tab. 27 Blattaria incana
multifida. Tab. 31 Brassica silvestris Fabariae foliis. Tab. 25
Campanula hirsuta Ocimi folio caulem ambiente fl. pendulo. Tab. 45 Campanula
Caetana rotundifolia longius radicata. Tab. 27 Capparis duplicata spina, folio
acuto. Tab. 42 Chamaerubus an Chamaemorus Norvegica Clus. Tab. 39 Chrysanthemum
canadense latifolium humilius. Tab. 27 Chondrilla Tragopogonoides. Tab. 7
Clematis tetraphylla Americana. Tab. 15 Conyza capitata, seu globosa. Tab. 7
Conyza alba acris Morisoni. Tab. 46 Conyza asteris fl. aureo. Tab. 31 Conyza
retusis foliis ex Melita. Tab. 13 Convolvulus Siculus minor flore parvo
auriculato. Tab. 48 Coronopus fruticosa platyphylla. Tab. 15 Coronopus maritima
rosea. Tab. 38 Crithmum Siculum. Tab. 28
Digitalis Persicae folio, vide pseudodigitalis. Tab. 6 Dracunculus sive
Arisarum Potamogeiti folio. Tab. 26
E^^uca pumila Bursae pastoris folio. Tab. 10 Eryngium Capitulis Psyllii. Tab.
47
Fungus spiralis, seu alga spiralis maritima. Tab. 38 Fungus Typhoides
coccineus Melitensis. Tab. 43 Fungus subcaerulea pulpa arillis flavis refertus.
Tab. 12 Fungus Malicorii facie. Tab. 12 Frumentum Indicum spica divisa sive
polystachytes. Tab. 16
Gnaphalium Alpinum pumilum. Tab. 20 Gramen filiceum paniculis integris. Tab.
33 Gramen bicorne. Tab. 11 Gramen foliis and carina serratis. Tab. 39
Heliochrysum Abrotani feminae foliis. Tab. 3 Heliotropium Siculum majus fl.
amplo odorato. Tab. 49 Helleborus Alpinus minimus Astrantiae flore. Tab. 5
Hippomarathrum Siculum semine canulato and lanuginoso. Tab. 18 Horminum
spicatum Lavendulae odore. Tab. 25
Jacea elatior sempervirens Lusitanica. Tab. 39 Jacea Melitensis capitulis
conglobatis. Tab. 35 Jacea cichoreis foliis flore luteo, capite spinoso. Tab. 8
Jacobaea Chrysanthemi facie Sicula. Tab. 36 Jacobaea multifida annua. Tab. 51
Jacobaea pumila Gallica. Tab. 41 Juncellus minimus capitulis Equiseti. Tab. 20
Kali floridum semine cochleato. Tab. 32 Kali floribus membranaceis. Tab. 31
Leucoium Gallicum folio Halimi. Tab. 42 Linaria triphylla latifolia Sicula.
Tab. 22 Linaria pumila triphylla. Tab. 45 Linaria Molluginis folio. Tab. 19
Limonium reticulatum supinum. Tab. 44 Limonium maritimum Bauh. Prod. Tab. 13
Limonium maritimum fruticosum hirsutum. Tab. 13 Limonium lignosum gallas
ferens. Tab. 16 Limonium gallis viduum. Tab. 16 Limonium Siculum folio cordato.
Tab. 34 Lithospermum umbellatum angustifolium. Tab. 41 Lithospermum umbellatum
latifol. Tab. 41 Lithospermum umbellatum angustifolium. Tab. 40 Lychnis minima
ex monte Argentario. Tab. 12 Lychnis glabris and tenuibus foliis calice
duriori. Tab. 14 Lychnis noctiflora minima. Tab. 51
Malva Betonicae folio. Tab. 8 Malva moschata fol. crispis. Tab. 37 Malum
Aurantium malo citrio praegnans. Tab. 2 Malum Aurantium Lauri angustis foliis.
Tab. 2 Moly flore subviridi. Tab. 33
Nasturtium montanum Asari folio. Tab. 3
Panax Siculum semine hirsuto. Tab. 1 Parietaria Helxines folio. Tab. 24
Parietaria Sicula Alsines folio. Tab. 24 Parietaria Ocimi folio. Tab. 24
Pastinaca hirsuta crispa. Tab. 14 Pastinaca Oenanthes folio. Tab. 40 Peplis
annua foliis acutis. Tab. 13 Pimpinella Agrimonoides. Tab. 30 Potamogeiton
pumilum fluitans. Tab. 20 Polygonum muscosum minimum. Tab. 29 Polygonum
capitulis ad genicula echinatis. Tab. 20 Psyllium lacimatis foliis. Tab. 4
Pseudodigitalis Persicae fol. Tab. 6 Pulegium tomentosum minimum. Tab. 20
Rhamnus Pentaphyllos Siculus. Tab. 21 Ranunculus Alopecuroides Ajugae foliis.
Tab. 14 Rapuntium u^^ens Soloniense. Tab. 11 Reseda Gallica crispa. Tab. 41
Rubia villosa semine duplici, hirsuta. Tab. 6
Saponaria acutis foliis ex Sicilia. Tab. 30 Scabiosa maritima Rutae caninae
foliis. Tab. 40 Scabiosa marina Rutae marinae folio. Tab. 52 Securidaca
siliquis foliaceis. Tab. 4 Sedum maritimum villoso semine. Tab. 4 Sium seu sio
affinis siliquis latis. Tab. 44 Spongia canalata seu piniformis. Tab. 40
Spongiae ramosae varietas. Tab. 50 Solanum spinosum maxim tomentosum. Tab. 5
Stramonium ferox. Tab. 26
Thlaspi biscutatum Raphani aut Irionis folio. Tab. 23 Thlaspi Latifolium
platycarpon Leucoii folio. Tab. 29 Tithymalus maritimus Juniperi folio. Tab. 5
Tithymalus polycoccos Portulacae folio. Tab. 19 Trachelium capitatum hirsutum
foliis gramineis. Tab. 42
VIRO GENEROSO, AC BOTANICORUM STUDIORUM AMANTISSIMO Dno CAROLO HATTON,
CHRISTOPHORI HATTON BARONIS LIBERI ANGLIAE Filio natu Secundo S. P. D.
ADMIRABILIS (vir Generose) sapientia divina, qua natura ipsa omnia in mundani
hujus systematis superficie vegetantia regit, ac gubernat, incredibili
vegetabilium plantarum numero ac pulchritudine ludit per totum terrarum orbem.
Si genera, formas, ac earum vires, seu virtutes intueamur, in omnibus hisce
inexhaustam sapientiae profunditatem in ipsis condendis comperiemus: hoc enim
in prosequendo historiam nostram novam, methodo synthetica dispositam, nobis
saepe saepius animadversum, cum in campis, tum in hortis ad publicam utilitatem
constructis, simul and consitis. Praeter omnes tam ab Authoribus descriptas,
quam a nobis per aliquot annos observatas, videmus Siciliam, Melitam, Cretam
insulas, aliosque Europae locos, nondum rite examinatos, novas formas, novasque
species indies nobis suppeditare. Quid novas dico? Noviter detectas intelligo;
Sic plantarum hic numerus in hoc opusculo a Dom. Paulo Baccone exhibito
contentus, novus dici meretur, quia ab ipso primum repertae, seu detectae
fuere; tertio tamen creationis die (mea opinione) extitere, cum aliis plurimis,
multis retro seculis detectis. Memini me sedecim ab hinc annis, cum Blaesis
Celsitudini suae Aurelianensium Duci Gastoni Galliarum Regis Maximi, and
Potentissimi Patruo Serenissimo, in Botanicis operam darem, eodemque tempore,
privatorum meorum quorundam negotiorum gratia Parisiis degerem, tunc temporis,
saepissime aedes nobilissimi patris tui in suburbiis Divi Germani sitas
subiisse. Eo aliquoties vocatus, te Discipulum in Botanicis instruendum
suscepi, atque in hunc finem hortum Botanicum, a Gallis ipsis satis
frequentatum, quippe satis luculentum, atque plantis rarioribus instructum, imo
satis magnifice cultum, ac digestum in votis habuit nobilissimus tuus parens,
(quod a nobis praestitum) cui defuncto etiamnum debitam voveo memoriam. Ibidem
plurimas vidisti plantas, imo rariores, easque observatu dignas retinuisti,
atque authors selectissimos perlustrasti; quin and quaestiones plurimas scitu
perdignas proposuisti, ut an effatum illud Dioscoridis esset verum, toties ab
omnibus neotericis confirmatum, and celebratum, Videlicet, Filici sunt folia
sine caul, sine flore, sine fructu. Item Caesalpinus Doctissimus and emunctae
naris Philosophus, ac insuper Botanicus optimus, sequendo ductum Dioscoridis,
aliorumque neotericorum cap. 7. lib. 16. asserit Linguam cervinam, neque
caulem, neque florem, neque fructum far. Polypodium florem and semen non fert
test eodem, cap. 6. ejusdem libri. Item cap. 12. ejusdem libri, Capillus
veneris provenit sine caul, sine flore, sine semine. Hujus erroris
insimulavimus tunc temporis Dioscoridem primo, atque omnes ejus sequaces
neotericos; cum clare constet capillares omnes, id est filices, polypodium,
capillum veneris verum, adianthum, ceterach, polytrichum, rutam murariam,
scolopendrium, seu linguam cervinam, imo and lunariam, ceterasque hujus farinae
omnes, flores, and consequenter semina, pulvisculi instar in dorso pinnarum
far, atque sibi similes ex semine producere, non obstante decreto veterum and
neotericorum Botanicorum ipsi mordicus sine ratione, sine experientia
adhaerentium. Juncos itidem omnes, flores and semina perfecta diversiformia
talia, qualia in promptuario nostro seminario impraesentiarum conspicere licet,
producere audacter asserimus. Cassutha sive cuscuta non in terra (inquit
Doctissimus Fuchsius) sed in herbis fruticibusque nascitur, quos tam spisso
saepius irretit contextu, ut tentorii modo, herbosum cespitem a sole vindicet;
cacuminibus stirpium impendens, ipsas humi deturbat, propriamque parentem suis
laqueis strangulat, ipsamque alimenti suctu perducit ad tabem. Hoc saepius a
nobis observatum, cuscutam lino, urticae, cannabi, thymo, serpillo, genistae,
frumento innasci, quodque non mirandum pratorum gramina, imo ad plurima jugera
prope Blaesas, inter oppidum, and villam dictam Chaumont, cuscuta onerari
observavimus. Atque semen perfectum cuscutae, tam urticae, ericae, lino, quam
genistae, graminibusque variarum specierum, etiamque trifoliis innascentis
collegimus, eodem modo factum. Ex semine hoc suo proprio perfecto, atque in
terram deciduo germinat, atque aliarum plantarum perfectarum more, ex eodem
semine sese quotannis renovat, ac paulatim exeunte vere filamentis suis
expanditur, vicinasque plantas amplectitur, atque postea fatiscentibus
radicibus, sese filamentis per herbas, aut frutices quoscunque diffundit
passim, tanquam ingrata hospes cuscuta, atque herbas fruticesque, quos semel
arripuit, longissimis filamentis, seu claviculis, tam arcto nexu complectitur:
ut planta parasitica haec cuscuta, eorum genium defraudet, subductoque alimento
eos penitus enecet aliquando: nullis visibilibus postquam in altum conscendit
nixa radicibus, (unde a Gallis vocatur Gout de lin, and augurre de lin, and ab
Anglis, Italis, Polonis, herba inferna, seu viscera diaboli dicitur) quibus
tamen e terra primo erumpens haudquaquam destituitur. Flores per capreolorum
maeandros nullo ordine sed confuse nascuntur glomerati, quorum singulares
flosculi subrubentes, aliquando albicantes, 4 foliolis radiatis constant:
fibrillis purpureis medium occupantibus, atque capitulis succedentibus, semina
insunt rotunda papaveris magnitudine paria. Nec hoc mirum, cum idem praestat
hedera helix, inter lignea materia constantes plantas: dum enim hedera helix,
long lateque per terram sparsa, nunquam fructificat, sed postquam vetustam
arborem, aut antiquum murum conscenderit, abscissa ima radice e terra primulum
orta, corymbos Baccarum nigrarum provectior copiose gerit, faciemque mutat,
folia tunc sunt rotunda, paululum tamen mucronata; ast adhuc dum per terram
repit, angulosa eadem fert. Est tamen haec, hederae una and eadem species pro
loco, and aetate varians. Tibi igitur (vir Generosissime) dijudicandum
relinquo, quam inepte authors ante Bauhinum scribentes, atque ipse Casp.
Bauhinus eosdem sequutus, aliique eorum vestigiis hucusque insequentes, duas
distinctas unius and ejusdem hederae species constituerint. Est enim provectior
hedera frutex parasiticus, vivens sine radice in terra, ast cirrhis fibrillisve
in corticem arboris, aut rimas murorum adactis vivit: sicut etiam and cuscuta
filamentis arcte amplectentibus vicinas quasque plantas est herba parasitica,
sese itidem (provectior) sine radice nutriens. Insuper pro variis herbis ac
fruticibus, quibus innascitur, vary potest cuscuta denominari, variisque etiam
virtutibus gaudere. Vnde dicitur epithymum, epiurtica, seu potius (...),
epierica, epioriganum, epilinum, epigenista, episerpillum, epigrostis,
epitriphyllon, etc. Dodonaeus asserit Cassutham flores edere parvos, cirrhos
ipsos quibusdam locis ambientes, a quibus semina quaedam exigua, sed inutilia
prodeunt: folia habet nulla, radicibus nititur nullis, in terra enim non
gignitur, sed fruticibus herbisque innascitur. Nec possum ego satis admirari
Dodonaeum, aliosque ipsum sequentes. Nec lubenter possum praeterire Ruellium,
qui citat Draconem hortensem, seu Ptarmicam hortensem mirabili modo nasci,
scilicet ex semine lini Raphanis, aut scillae bulbo incluso, and terra obruto.
Quam ridiculum, and absurdum sit hoc, inter cetera ab authoribus neotericis
recepta, quivis sanae mentis Botanicus nobiscum (vir Generosissime) judicare
poterit. Semen difficulter far Dracunculum hortensem fateor, quia tanta
facultate rependi radicibus praedita est haec herba, ut raro semina ad
perfectionem perducat (quamvis etiam nonnunquam) ut ceterae omnes nimia rependi
facultate donatae plantae, ut Raphanus rusticanus, Ceanothos Theophrasti Colum.
seu carduus vulgatissimus viarum Ger. nasturtium Babylonicum, Lob. aliaeque
plurimae, penes experientes, and semina colligentes esto fides. Amant suos
locos, seu natales capillares, cuscuta, hedera, Junci diversi, ut ceterae
plantae perfectae, flores, and semina sua producentes, atque ex iisdem sese
propagantes. Hoc public profari volui, quod privatim tibi inculcaveram: sed
nunc revertamur ad rariores hasce plantas Siculas and Melitenses Domini Pauli
Boccone Panormitani, viri certe laud digni. Plantas novas fere omnes
(perpaucis exceptis) a nemine quod sciam descriptas, ab ipso Authore tibi
commissas, cum iconibus aeri insculptis, Authoris rogatu, mihi perlustrandas
commisisti; hasce rariores (cum ut notiores omnibus Botanicis redderentur, tum
ut Authorem pariter illustriorem redderent) typis Oxoniensibus committendas
curavi, ne diutius in tenebris laterent, blattisve aut tineis exponerentur, sed
ut passim inter Botanicos Europeos fulgeant, eoque solo fine, ut interdicantur
derisores and momi ne noceant nostro authori, qui pauculas has rarissimas
stirpes novas, non minimo studio, and labor detectas publico exhiberi hic
voluit, imo efflagitavit. Author noster per multos annos algoris, caloris, and
indefessi laboris patiens, ejus est candoris, atque indolis bonae, ut errorem
(si quando occurrit) libentissime fateatur, atque seipsum corrigat, and ab
aliis emendari, muneris non exigui loco sit habiturus. Concludimus ipsum
Botanici fidi, ingenui, ac industrii parts egisse, atque insuper laboribus
hisce suis exantlatis, plantarum novarum indagatoribus, earumque avidis
cultoribus profuturum. Apud me vicit veritas, atque opusculum dignum, quod
lucem meretur; pervicit persuasio tua ut hic imprimeretur and authori, and
mihi. Quare cum tantum tibi debeam (vir Generosissime, qui meos aliquid putes
esse labores) in hoc sicut in aliis tibi morem gerens, id effectum dedi: ductus
partim exhortatione tua, partim benevolentia and humanitate qua botanicos
studiosos omnes prosequeris, and inter ceteros Authorem nostrum. Tabulas 45
apud exteros vitiose satis sculptas, and plantarum ibidem contentarum nomina
perperam adaptata refici, quin and insuper septem postremas Tabulas de novo ex
plantis siccis hic delineari, ac sculpi tuis sumptibus (ut votis tuis
satisfieret) curavimus. Macte virtute, prodeant atque publici juris fiant hae
rariores Siculae, atque Melitenses, etc. nondum exhibitae in (...) usum, sine
cunctatione. Vnde enim majus animorum vinculum, quam ex similibus studiis, and
exercitiis praesertim liberalibus? Quare scientia multifaria, ac virtutes tuae
Heroicae, quin and studium Commune naturalium rerum cognitioni impensum, faciet
ut praeter observantiam and cultum, nunc etiam amorem tibi public debere
sincere profiteatur Author noster, atque etiam

Oxonii Datum ex musaeo nostro in Collegio Dicto Universitatis Octobris 4.
1673. Tuus Devinctissimus and Humillimus Servus ROBERTUS MORISON. Medicus
Botan. Professor Regius, nec non Universitat. OXON.

ERRATA.
Page 36. l. ult. leg. son Hippomarathrum. p. 42. l. 18. post minimum
interseratur ultima clausula, ubi vitiose exhibentur, etc. p. 71. l. 12. leg.
civitatis. p. 75. l. 9. leg. tenuifoliarum. p. 85. l. 20. l. XLIV.

FINIS.
Icones, and Descriptiones RARIORVM quarundam PLANTARVM Provenientium in
Sicilia, Melita, Gallia, and Italia.
Panax Siculum, semine hirsuto, foliis Pastinacae latifoliae, sativae.
RADIX pro plantae ratione parva: maximus Caulis, humanam altitudinem seu
proceritatem non raro superans, uncialis crassitiei, in plures ramos
distributus, ruber, laevis, rectus, intus fungosus: Folia quam Pastinacae
sativae latifoliae ampliora, tenuibus nervis obsessa, lobis quasi rotundis,
figura pene cruciformi, late expansa, atque lucida: Vmbellae amplae: Flos
albus: Semen longum, crassiusculum, striatum seu sulcatum, exterius candida
lanugine hirsutum; qua exuta, Semen grano Secalis aut Tritici figura and color
par est. Caul vulnerato interdum sponte lacryma exit, concrescitque color
flavescente. Hujus meminit Caesalpinus, aliique sine Icone, quam studiosorum
Botanicorum oculis subjicere voluimus. Non solum Panormi, ubi pro Dabiso notum,
sed and in tota Mararae valle, locis incultis and asperis copiose nascitur, and
appellatur ibidem a colonis Ferla, seu Ferra Saracinisca. Variat foliis
quandoque glabris, quandoque hirsutis.

Explicatio I. Tabulae.
In Tabula I. A. radicem and folia sub exortum ex eadem radice indicat. B.
Petalum integrum, cum lobis subrotundis nervo medio seu petiolo adhaerentibus.
C. Caulem crassum in ramos distributum, and floribus oneratum. a. a. a.
Pericarpium crassum, striatum, lanuginosum, bina semina intus latentia
continens. b. seminis inde exemti partem convexam, sulcis seu striis praeditam.
c. partem ejus concavam. D and E foliola tenella ex radiculis teneris sub
exortum e terra.

Malum Aurantium Lauri angustis foliis.
MAlus haec Aurantia sola varietate Foliorum a caeteris suae classis
distinguitur; eaque quandoque unciam lata sunt, quatuor longa, acuminata,
circum ramos dense congesta, Lauri angustifoliae, vel Rhododendri aemula.
Fructum caeterasque parts cum reliquis communes habet. Prope Pisas in horto
Francisci colitur.

Malum Aurantium malo Citrio praegnans.
COrtex hujus mali aspectu, odore, and sapore, malum Aurantium repraesentat:
hoc avulso, qui vulgaris est crassitiei, visitur tenuis Cuticula, quae medullam
albam, mali Citrii substantia pulposa refertam complectitur; mira graviditate
latente sub Aurantii cortice, quae malo alteri dissimilis ratione saporis and
odoris. Sub nomine Aurantio cedro studiose colitur in hortis Messanae and
Rhegii.

Explicatio Tab. II.
In Tabula II. A. and A. ramum mali Aurantii Lauri angustis foliis indicat. B.
Malum Aurantium malo Citrio praegnans. C. C. C. C. corticem exteriorem hujus
Aurantii Cedri. D. D. D. D. involucrum secundum mollius multo Cortice, and
Pulpa interiore durius. E. E. E. E. Pulpam humore seu liquore Acri-acido
praegnantem. F. Meditullium (ejusdem consistentiae cum involucro secundo) cui
Vesiculae coriaceae annectuntur.

Heliochrysum Abrotani feminae foliis.
TEnues funt huic Virgulae, fragiles, pedales: Foliis circundatae oblongis,
angustis: Denticulis, quam Abrotani feminae longioribus, nonnihil
candicantibus: Flores in fastigio cauliculorum umbellati, luteo auri color
fulgentes, Heliochrysi aut Staechadis citrinae floribus, color and odore
persimiles. Semen a Perside Florentiam allatum a Reverendo P. Tani, Ordinis
Praedicatorum, tempore Serenissimi Cardinalis Johannis Caroli Medices, plantam
hanc in hortis Florentinis Celsissimi Magni Hetruriae Ducis produxit.

Nasturtium montanum Asari foliis.
NAsturtium hoc Foliis est rotundis Asaro similibus, ambitu nonnihil sinuatis:
Flos albus: Siliquae longae, innumerae, quae maturae ad levissimum contactum
dissiliunt: Radix subest crassa, cava, nodosa, serpens aut repens, tenuibus
fibris subinde ad nodos enatis, terrae se affigens. Perpetuum est, and
Cochlearia Italica quibusdam dici meruit. Circa fontes and rivulorum margines
montis Bargae in Hetruria crebro nascitur.

Aristolochia rotunda altera.
ARistolochia haec altera rotunda, Cauliculis est crassis, ad cubitalem
longitudinem humi projectis: Foliis forma and color, rotundae vulgaris multo
majoribus, longioreque Pediculo nitentibus, caeterisque partibus etiam
proportione respondentibus. Eam accurate descripsit Clusius, quem consulat
Lector. Indigitata mihi fuit in silvula ad radicem Montis Madoniae, a Doctore
Johanne Rustici Medico erudito.

Explicatio Tabulae III.
In Tabula III. A. Heliochrysum floribus onustum indicat. B. Idem sine
floribus. C. Nasturtii ramum foliis and floribus onustum. D. ejusdem radicem.
E. Ramusculos superiores Siliquis refertos. F. Aristolochiae Ramum foliis and
floribus ornatum. G. Ejusdem radicem rotundam cum Fibris infra positis.

Sedum Siculum, maritimum, vermiculatum, flore Saxifragiae albae, semine
villoso.
HAFc Plantula Sedi aut Kali speciebus annumeranda venit, Caulibus, Foliis
acutis, and vermiculatis, illis omnino persimilis. Flores promit Saxifragiae
albae bulbiferae: Semen villosum utriculo involutum, non absimile Semini
pentagono, quod in Gelsemino Peruviano conspicitur. Frutescit ut plurimum Thymi
capitati modo in maritimis ad Granarium Agrigentinum.

Securidaca Sicula siliquis foliaceis.
PRomit haec Cauliculos palmares, rotundos, in plures ramos divisos, interdum
erectos, Siliquarum pondere subinde versus terram reclinatos: Folia Securidacae
per extremum cordata: Flores in longis Pediculis subalbicantes; subsequentibus
Siliquis latis, crassis, duplice serie seminum oneratis, Viciae sesamaciae
Apulae Columnae forma (cui omnino conformis) accedentibus, unciam longis, in
aduncum mucronem abeuntibus: Semina autem fert ad Astragali formam accedentia.
Passim inter segetes circa conventum Sancti Viti, and alibi, viget aestate.

Psyllium laciniatis foliis.
HOC Capitulis, Flore, and Semine a caeteris suae sortis nihil differt; Foliis
solum laciniatis, vel potius ut in Coronopo, additis quibusdam appendicibus
veluti ramosis, ab iis distinguitur. Calceolarius in enumeratione plantarum
provenientium in Monte Baldo hujus meminit sub nomine Psyllii foliis Coronopi.
Casparus Bauhinus ejusdem mentionem facit in Prodromo: an sit idem cum nostro
divinare non audeo. Annuum est. Prope Melillim and Saccam reperitur.

Explicatio Tabulae IV.
In Tab. IV. A. Radicem and folia Psyllii per terram strata indicat. B. Ejusdem
Caulem capitulis and foliis onustum. C. Sedi maritimi ramusculos. d. ejusdem
semen. e. florem. f. pappum. G. ejusdem plantae Caulem unicum, longiorem. H.
Securidacam in plures ramos divisam. i. Siliquam ejus aduncam. k. k. Semina
inde exemta.

Solanum spinosum maxim tomentosum.
RAdix hujus Solani long lateque est repens: Cauliculos promit pedales,
subinde sesquipedales, Aculeis mordacibus seu pungentibus frequenter armatos:
Folia per nervorum longitudinem, inferne, and superne paribus spinis infesta,
in margin leviter sinuata, utraque part pingui tomento obsessa: Flores
Borraginis facie: Capsulae seminis (ut Florentiae vidimus) atque Fructus
Capparis forma. Cum nullus Author Classicus (quod sciam) ejus meminerit,
rarissimae Plantae hujus Iconem pauculis meis addidi.

Tithymalus maritimus, Juniperi folio.
HIc, Tithymali arborescentis facie fruticat: pedali, and altiore quandoque est
Caul, superne variis ac multiplicibus ramis distincto, valde comoso; tenuibus
Foliis, copiosissimis, longissimis, Juniperi forma, sed mollioribus and
minoribus circumvestito, ad Tithymali leptophylli figuram accedentibus. Flores
and Capsulas seminales aliorum Tithymlaorum more (id est, fructum tricoccum)
profert. Perpetuus est. Massiliae in maritimis oritur.

Helleborus minimus Alpinus, Astrantiae flore.
IPsissimus est hic, qui a Casparo Bauhino belle describitur in Prodromo, nisi
quod folia nostri etiam in exortu in quinque parts divisa sint, quarum
singulae longiores sunt, and angustiores quam Hellebori Bauhini, qui folia suo
unguem pollicis lata, in septem lacinias breves and angustas dissecta
attribuit; quod forte ab ingenio soli oritur. Radices subsunt nigrae, and
tenues. Gignitur in vertice Paniae montis, in Hetruria.

Explicatio Tabulae V.
In V. Tab. A. I. Solani tomentosi caulem foliis and spinis armatum indicant.
B. Folium ejus inferius and majus. c. Flotis partem anteriorem. e. Ejusdem
partem posteriorem. d. d. Semina. E. II. Tithymalum maritimum Juniperi foliis
ramificantem. F. III. Helleborum minimum Alpinum, foliis, caul, and floribus
foliosis, Asteris ritu cinctis, praegnantem. G. Radicem ejus fibrosam and folia
per terram strata. H. Cauliculum and Florem apertum.

Rubia semine duplici, hispido, latis and hirsutis foliis.
QUadratio C^^liculis erigitur, cubito altioribus, Foliis circum genicula
quaternis, decussatis, magnitudine, forma, atque hirsutie, Cruciatae Dodonaei
simillimis. Fastigia cauliculorum, in ramulos tenues divisa, decussatis etiam
Floribus, Geminum Semen, and illud hirsutum, sustinent. Sola foliorum hirsutie,
and magnitudine a Rubia semine duplici, hispido, Johannis Bauhini variat. In
Ilua silva vidimus, eandemque illic legimus.

Althaea Carpini folio, flosculis luteis.
HUjus peregrinae plantae Caulis est rectus, rotundus, cubitalis, ramosus:
Folia ad Ulmae, Carpinive faciem accedentia: Flosculi lutei, minimi, longis
pediculis innixi, succedentibus orbiculatim Malvae, sive Althaeae modo
Seminibus aculeatis, seu rostratis, atque pungentibus. Perit singulis annis, in
Italia Melochiae spuriae nomine nota: ibidem, and in Gallia colitur in hortis
omnibus Botanicis. Describitur a D. Morisono, Praelud. Botanic. p. 229.

Pseudodigitalis, Persicae foliis.
FRequens est in hortis Pisanis, and Florentinis. A D. Morisono Professore
Botanico Regio, and Universitatis Oxon. sub Galeata and Verticillata Persicae
foliis describitur, Praelud. Botan. p. 275. ideoque illius solummodo figuram
apposui. Sed cum Digitalis speciebus neque capsula seminali, neque semine
conveniat, Pseudodigitalis nomen cum Parisiensibus adaptavi, donec melius and
aptius ei quadrans inveniatur. Flore amplo, violaceo, Digitalis instar,
Digitalem sese proderet; nisi capsula seminalis, and semina Verticillatarum
more (ut cuilibet proprius intuenti apparet) alio ipsam reducendam declararent.

Explicatio Tabulae VI.
In VI. Tab. I. G. I. Rubiae semine duplici, hispido, latis and hirsutis
foliis, binos caules indicant. b. 11. Althaeae Carpini foliis, flosculis
luteis, caulem, foliis and seminibus aculeatis in capitulum congestis ornatum.
c. 11. Radicem and caulem inferiorem foliis tantum onustum. d. Semen rostratum.
e. 111. Caulem Pseudodigitalis, Persicae foliis. F. 111. Ejusdem caulis
summitatem floribus praegnantem.

Chondrilla Sicula Tragopogonoides maritima.
RAdix hujus plantae candida, fragilis, digitalis pene crassitudinis, alte in
terram depacta, superne in tres, aut quatuor parts divisa, ex qua Caulis
oritur pedalis, and altior, pluribus alis ramosis donatus, concavus: Folia
Resedae divisura. Flos and Semen ut in Chondrillis, and caeteris Tragopogonis
speciebus conspiciuntur. In arenoso maris litore nascitur; in Catanae,
Agrigenti, and Saccae pastoralibus agris passim obvia.

Conyza major capitata, seu globosa.
RAdice constat satis crassa; quin and Caul, Foliis, ut and Odore Conyzam
majorem apprime refert haec planta; sed in flore id praecipue notandum, quod
concrescat illius discus, seu umbo in globum, seu caput globosum, Lachrymae
Jobi figura non absimile; and insuper quod absolutis, and ad maturitatem
perductis seminibus, sese aperiat caput globosum, atque Semina effundat in
Pappos abeuntia; utique quod in medio capitis globosi insecta exigua ut
plurimum gignantur.

Explicatio Tab. VII.
In Tab. VII. I. A. Chondrillae Tragopogonoidis radicem and folia inferiora,
Resedae instar divisa, humi procumbentia indicant. I. C. A. Ejusdem ramusculum
foliis superioribus angustioribus, and capitulis onustum. d. Semina ejusdem
papposa. B. Caulem ramosum Conyzae globosae, seu capitatae foliis, capitulis,
and floribus onustum. c. Caput singular globosum cum pappo exiliente. h.
Semina papposa inde exemta.

Jacea Sicula, Cichorii folio, fl. luteo, capite spinoso.
CAulis huic angulosus, and cubitum altus est, quandoque reclinatus, multis
alis divisus, and concavus: Folia longa, aspera, duas, aut tres uncias lata,
utrinque profundius dissecta, candicantia, Foliis Jace^^e Sonchi folio latiora.
Floribus constat luteis, Spinae solstitiali similibus. Capitulis, longis
aculeis armatis, donatur. Radix alba, fibrosa. Circa Saccam nascitur; nec
videtur illa, quae sub Jacea cap. spinoso longis aculeis a Bauhino in Prodromo
descripta est.

Malva Betonicae folio.
HUmilis est haec Malvae species, Cauliculo palmari, and bipalmari, infirmo,
and per terram strato, seu versus terram reclinato. Foliis in longioribus
pediculis Betonicae forma constat, minoribus in ambitu crenatis, circa
cauliculos paucis, e quorum sinu pediculus exit longus, Flosculum sustinens
Malvae vulgaris facie purpurascentem, subeunte semine malvaceo. Hetruriae
alumna est haec Malva, quam in pratis, Illustrissimae Gaitanae Gentis Terriccio
dictis, circa Pisas non sine taedio and molestia multarum circuitionum quasi
latentem inveni.

Explicatio Tab. VIII.
In Tab. VIII. D. I. Jaceae Cichorii folio, flore luteo, capite spinoso,
radicis partem superiorem, and caulem medium foliis cichoriaceis, and capitulis
spinosis ex lateralibus caulibus ortis, ornatam indigitant. e. Semina papposa.
E. II. Malvae Betonicae folio radicem, and caules procumbentes, foliis and
floribus onustos. f. Semina (aliarum Malvarum more) deliquium patientia.

Amaranthus Siculus spicatus, radice perenni.
FOlia hic gerit figura, and forma Amaranthi vulgaris minora, atque paulo
acutiora, molli candidaque lanugine, subtus argenteo nitore lucenti, conferta:
nascuntur circa ramos multiplices, e radice lignosa, atque perenni exsurgentes.
Caulis pollicari crassitudine persaepe fruticat, estque juxta singulas alas
quasi nodosus; spica simplicior est, and exilior quam in caeteris suae sortis,
neque ut Amaranthi spica vulgariter e pluribus compacta, sed Flosculis dilute
rubentibus, longo ordine simpliciter ad cacumen usque distributis constans;
subeuntibus conis perquam exiguis, iisque deorsum nutantibus, in quibus Semen
oblongum concluditur. Oritur locis Catanae vicinis, and in Hyblaeis Montibus
restibili fecunditate luxuriat.

Explicatio Tabulae IX.
In Tab. IX. B. Amaranthi spicati perennis Siculi caulem foliis superioribus
and floribus ornatum indicat. D. seu A. S. P. Siculus, ejusdem Caulem sub
exortum foliis inferioribus, latioribus praegnantem. e. Capsulam quinquefariam
in margin partitam. f. semina.

Alsine maritima longius radicata, Herniariae foliis, ex Sicilia.
NOn despicienda est haec Alsines species herbarum studiosis; neque enim se
habet ut vulgaris. Radice nititur (pro plantae modulo) longa, crassa, dura,
caryophyllorum and lychnidum more, adnatis etiam appendicibus quasi ramosa, aut
potius multis modis furcata: ab hac Cauliculi denso cespite plures gignuntur,
circa quos Folia sunt varia; uni quidem (in Sicilia) Herniariae forma and
magnitudine; alteri vero Alsines maritimae Neapolitanae Columnae: Flores, and
Semina sunt prorsus Alsines vulgaris: Capsulas vero non observavimus. Secundum
foliorum varietatem, duas Icones appingere curavimus, videlicet sub Alsine
longius radicata Herniariae foliis, and Alsine angustis foliis.

Eruca pumila, Bursae pastoris folio.
HUmilis est planta, cujus radicis apici innascuntur Folia sinuata, Bursae
pastoris figura and magnitudine, pulchre dilute virentia; Caules numerosi,
reclinati: Flos luteus: Siliquae mediocriter longae, quae Semen maturum tactae
exiliendo evibrant. In prodromo Caspari Bauhini descripta creditur. Exit
ineunte Maio inter saxa oppidi Montaperto, non procul Agrigento; in agris etiam
Lutetiae vicinis frequens reperitur, ubi Novembri mense vix unciam caulis
excedit.

Explicatio Tabulae X.
In Tab. X. I. A. Alsines maritimae longius radicatae radicem polyschidem, and
ramulos humi projectos, una cum foliis eisdem adnascentibus ostendunt. X. I. B.
Ejusdem caulem unicum foliis, and capsulis seminalibus oneratum. II. C. Erucae
Siculae Bursae pastoris folio radicem tenuem, folia per terram strata, and
caules siliquis oneratos. III. D. Alsinen maritimam alteram angustis foliis.

Gramen bicorne, seu Distachyophorum.
RAdix huic est perennis, innumeris fibris, quasi reticulato textu implicitis
compacta; Calamus pedalis longiorque, geniculatus, paucis foliis cinctus, ex
quo adinstar juli recti triuncialis longitudinis exit e folliculo spica,
rubente color praedita, quae per maturitatem Graminis dactyli modo in furcam
dividitur, unde nomen bicorne imposuimus: ejusdem spicae glumae in aculeos aut
aristas tenuissimas and longas abeunt. Floret vere, usque ad finem aestatis. Ne
credas naturae luxuriantis esse errorem, nam in Hyblaeis montibus, and
circumfusis campestribus locis illic nullum Gramen frequentius occurrit.

Alsine Lotoides Sicula.
HUjus plantulae subrubentes, geniculati, and invalidi Cauliculi humi
sparguntur: Folia quoad substantiam seu contextum, non numerum, quadantenus ad
Loti Lybicae Dalpii, sive Trifolii vesicarii, seu Halecacabi Came. figuram
accedunt: Flosculi, Capsulae, and Semen Alsines vulgaris modo verticillatim
cauliculos ambiunt. Prope Catanam in palustribus and humentibus locis inveni.
Sub Alsine palustri, minore, folio oblongo, describitur a Bauhino in Prodromo.

Rapuntium urens Soloniense.
RAdix est huic minimi quasi digiti crassitudine, ex pluribus in apicem
congestis Asclepiadis modo, nec sine fibris: Caulis pedalis, and bipedalis,
atque in udis etiam major: Folia uncias tres longa, unam lata, ambitu crenato
dilute virentia: Flores e foliorum sinu exeuntes purpureo-caerulei, in fundo
integri, seu fistulosi, per oras quinquefariam, seu in quinque fissuras divisi,
Cardinalis floris aut Rapuntii coccinei quadantenus aemuli; subsequente semine
ruffo, pellucido, capsulis triangularibus (Rapunculorum, seu campanularum
omnium more) incluso. Tota Planta perfervidi gustus est, atque gustata linguam
vellicando quasi accendit, and urit: quin and e quacunque part vulnerata
lacteus succus emanat. In Ericetis Regiae intra septa Chambort passim in
humidis viget. Et circa Aureliam, Lutetiam petens inveni. Etiam Parisiis in
horto Regio cultum observavi.

Explicatio Tab. XI.
In Tab. XI. I. A. Gramen bicorne, seu distachyophoron monstrat. II. B. Alsines
Lotoides Siculae caulem, foliis, and capsulis seminalibus onustum. Atque ibidem
capsulam seminibus inde exemtis apposuimus. III. C. Rapuntii Soloniensis
radicem Asclepiadis more, and caulem inferiorem foliis serratis onustum. D.
Capsulas seminales. e. Semina minuta. F. Caulis summitatem floribus onustam.

Alsine Bononiensis non aculeata.
ALsine haec nostras humi procumbit, atque Cauliculis tenuibus, rigidulis,
geniculatis, in plures Ramusculos distributis praedita est, circa quos Folia
tenuia, angusta, Tithymali leptophylli aemula, denso stipatu invicem cohaerent,
quae in senescente Planta, dum contrahuntur, aculeata videntur; quod errandi
forte occasionem praebuit multis, ut aculeatam Alsinen appellarent. Flosculi
albidi, and Capsulae aliarum more conspiciuntur. Bononiae vidi, and ad vicum
Chantilly suburbanum Serenissimi Principis Condei munificentissimi Patroni
nostri.

Fungus Siculus subcaerulea pulpa, arillis flavis refertus.
FUngum hunc globosa figura, nonnunquam ovata, crescentem vidimus, nucis
Juglandis magnitudine. Breviori and crasso Pediculo terrae cohaeret, Cuteque
tegitur rugis quibusdam atque tuberculis exasperata, adeoque dura and crassa,
ut corium repraesentet; Pulpa alioquin interiore, inchoata maturitate,
subcaerulea, absoluta arillis compluribus flavis referta. Hujus coriacei
corticis decocto Mesianenses mulierculae pannos lanasve subpurpurascente color
inficiunt. Autumni exitu mense Martio colligitur esui aptus, ubi and
Catatumphuli nomine notus.

Fungus Malicorii facie.
EST and hic quoque fungus notatu dignus, Mespili facie, laevis, vesicae forma,
nigricantis coloris, intermediis fibris terrae cohaerens. Pulpa illi ut
caeteris rara, sed Cutis per maturitatem dura, ad instar corticis Mali Punici.
Oritur in silvis Bargae in Hetruria.

Lychnis omnium minima, ex monte Argentario.
REctus huic (nec proposita figura major) Cauliculus. Folia, Flos, and Capsulae
quoque, quibus semina includuntur, Alsines hirsutae sunt, singulis tamen multo
minoribus. In monte Argentario inter saxorum rimas and hiatus frequens pullulat.

Explicatio Tabulae. XII.
In Tab. XII. I. A. Alsines Bononiensis binos ramos foliis onustos ostendunt.
II. B. II. B. Fungos subcaerulea pulpa arillis flavis donatos. III. C. fungum
Malicorii facie. IV. D. Lychnidem minimam ex monte Argentario foliis and
capsulis seminalibus praeditam.

Peplis annua, foliis acutis, flore muscoso.
DOdrantalis est huic Caulis, subrubens: dum in hortis colitur, ampla laxaque
Vmbella, and quasi comosa, alioquin contractiori donatur, ubi natali loco
spontanea est. Folia exigua e rotundo acuminata sunt, herbae terribilis minora:
Flores muscosos gerit: Semina vero in capsulis ad Echini formam aliquatenus
involucris suis accedunt. In agro Lugdunensi frequens inter segetes reperitur.

Limonium marinum, fruticosum, hirsutum.
DEnsa ramorum digitalis crassitiei congerie fruticat Limonium nostrum minimum,
oblongis, cordatis, hirsutisque Foliolis, crassis etiam ac instar Sedi cujusdam
in orbem compositis, Ramorum cacumen occupantibus; e quorum centro Cauliculus
interdum exit cum Flore and semine uncialis, vel biuncialis, aliquando longior.
Licet idem hoc videri possit cum minimo Bauhini in Prod. descripto, ob insignes
tamen quas protuli notas, quibus ab isto Bauhino variat, hic inter hunc meum
rariorum Plantarum fasciculum non immerito sibi locum vindicet. In Insula Divae
Margaritae, and scopulis, saxisve ad oram maritimam Galloprovinciae sitis,
inveni plurimum.

Limonium maritimum minimum Bauh. Prod.
FIguram tantum exhibuimus, quod a nullo hucusque proposita sit, adhibita
insuper descriptione ex Bauhini Prodromo. Tota Planta uncias quatuor vix
excedit; nam ad radiculam oblongam, rufescentem, in summo divisam, Foliola
minima, subrotunda, crassa, Sedi instar compacta, inter quae Cauliculi
unciales, pauculos Flosculos pallide rubentes, vel subcaeruleos sustinentes,
exsurgunt. Hoc in Insula quadam, non long Massilia provenit.

Conyza Melitensis retusis foliis.
COnyza haec Melitensis surculis pullulat pluribus pedalibus, rectis, ramosis,
a duriore pilo subasperis, Foliis pariter hirsutis, inordinate Caulem
ambientibus, oblongis, indivisis, Hyssopi, aut Oleae Foliis non dissimilibus,
atque per extremum retusis: Flores huic radiati, in cac^^mine cauli^^m auri
luteo color splendentes; quibus flaccescentibus succedunt Semina, quae
Conyzarum more in Pappos solvuntur. An descripta sit, nihil asseverabo; certe
inter raras and elegantes locum suum merito tueri potest. Gignitur inter
difficultates, and acclives ascensus saxorum and cautium Melitae Insulae, sub
Patrum Capucinorum Coenobio, ubi Dominus Bonamicus Medicus eruditus Anno 1668.
nobis primo monstravit, atque ejusdem natales indicavit.

Explicatio Tab. XIII.
In Tab. XIII. I. F. Peplin annuam foliis acutis indicat. II. G. Radicis partem
superiorem Limonii maritimi fruticosi, ramusculis and foliis oneratam. X.
Ramusculum foliis distinctius appictis. III. H. Limonium maritimum minimum,
Bauh. Prod. IV. K. Conyzam retusis foliis ex Melita ramosam. a. Ejusdem semen
papposum. IV. L. Ejusdem cauliculum foliis retusis longioribus.

Lychnis foliis glabris, calyce duriore.
EX Siculo semine Lutetiae sato nata est Planta, Caulibus pedalibus,
gracilibus, geniculatis, ramosis donata, Foliis ad singulos articulos binis
sibi oppositis, angustis, duris, per extremum acuminatis, prorsus Vetonicae
Caryophylleae aemulis: Floribus ornatur in fastigio cauliculorum ex calyce
oblongo, canulato, dilute purpureis, quinque petalis praeditis, Pseudomelanthii
similibus; quibus evanidis succedit oblongum Pericarpium, longiori pariter
pediculo donatum, Semine minuto, fusco praegnans. In proclivis circa Messanam
locis copiose nascitur.

Pastinaca tenuifolia Sicula, hirsuta, crispa.
PEdalis est haec planta, subinde majoris altitudinis: Caulis illi rotundus,
hirsutus: Folia crassa, crispa, and illa quoque non leviter pilosa: Vmbella
latior, Crithmi spinosi forma, at Semina asperiora quam silvestris
angustifoliae vulgaris. Inter Leocatam and Agrigentum nascitur, in scopulo
dicto San Nicolo.

Ranunculus Alopecuroides Ajugae foliis.
EST Plantula haec radice parva: Foliola habet plura, hirsuta, Ajugae foliorum
divisura valde aemula, exiliora tamen, ac longiora, saepe iterum atque iterum
divisa: Cauliculi plures enodes, aphylli; quorum summitati Flosculus luteus
quinque foliis constans insistit; quo evanido, assurgit Spica leviter pilosa
uncialis, biuncialis, ex Siliquis pluribus falcatis, sibi invicem dense
congestis atque compactis, conflata, in quarum interstitiis reperiuntur Semina
arcte rotatim addacta per intervalla: tota Spica (uno verbo) caudam parvam
vulpinam refert, unde nomen a nobis inditum. Describitur pro Melampyro ab
adversariorum autoribus. A Dno Morisono pro Ranunculo exhibetur Praeludiorum
Botan. page 299. and been. Praecox est, and annua Plantula. Nascitur prope
Massiliam, and Aquas Sextias in Galloprovincia.

Explicatio Tabulae XIV.
In Tab. XIV. I. L. Lychnidem glabris foliis Calyce duriore repraesentat. II.
M. Folium integrum cum pediculis suis lobis ornatis pastinacae hirsutae,
crispae, tenuifoliae. II. M. e. Caulem foliis superioribus and semine onustum.
III. N. Ranunculum Alopecuroidem Adjugae foliis. III. O. Ejusdem figuram
ramosam and contractiorem.

Atriplex minima, angustifolia, maritima.
FOlia huic angusta sunt, Antirrhini minimi facie, incana pulveris marisque
aspergine semper sordentia: Semina in exiguis nodis, capituli modo in unum
conjectis, singulis tamen binis foliolis inclusis, Spicam quasi racemosam
componunt, Kali minimi forma. A Bigarone Pharmacopola ex Staechadibus allatam
habui. Planta non multo major Icone est.

Coronopus Siculus, fruticosus, platyphyllos.
NIhil differt ab aliis Coronopi speciebus hic, nisi quod crassa Radice, atque
in summo multipliciter brachiata quasi frutescat. Ei Folia sunt hirsuta, lata,
brevia, paululum in ambitu divisa, quae denso cespite Plantam coronant. In
plaga maritima Brazzetto dicta, prope Pachinum Promontorium videre licet.

Clematis tetraphylla Americana.
RAra haec, and peregrinae elegantiae Planta, ad Clematidum genus, and earum
stirpium numerum, quae adminiculis fulciuntur, revocari debet. Promit illa a
Radice perenni, lignosa, Caules plurimos, quorum qui vetustiores, lignosi
quoque sunt, novelli vero teneriores, prolixi, geniculati, rotundi, graciles
juncis, lyrarum fidiumve chordis pares, quibus tanquam capreolis, and viticulis
usa (leguminum, and bacciferarum scandentium more) pergulas, aut pedamenta
proxime astantia, hortensesque scenas scandit, quibus facili negotio
innectitur, illasque convestit; Foliis quippe luxuriat, quum e singulis
geniculis, bini Pediculi contra se positi nascantur, binaque singuli Folia
sustineant longa, pulchre virentia, ad Mali Persicae sive Hemionitidis vulgo
existimatae faciem color suo accedentia, inter quae medius exit Capreolus
intortus, quo adminiculo quaeque prope assistentia apprehendit. Flores secundum
Cauliculos ad foliorum exortum e Pediculo unciali pendent, decenter incurvi,
oblongi, cavi, rotundi, forma atque magnitudine florum digitalis lutei minoris,
per oras similiter incisuris quinque vary divisi, color qualis in Avellanae
nucis cortice, vel Cannella aut Cinamomo vulgariter sic dicto conspicitur;
quatuor intus staminibus, singulis Apices binos gerentibus foliaceos,
nigricantibus maculis notatos, subsequuntur Siliquae figura Smilacis hortensis
quibus Semen includitur. Florentiae vidi in hortis illic peramaenis. Hyeme
superest, frigoris (ni acerrimum fuerit) patienti^^ima.

Explicatio Tab. XV.
In Tab. XV. IP. Atriplicem angustifoliam maritimam minimam indicant. II. Q.
Coronopi radicis partem superiorem plurifariam furcatam, foliis latis and
caulibus spicis oneratis. III. R. Clematidem tetraphyllam. a. b. Ejusdem florem
unifolium in marquinquefariam incisum.

Frumentum Indicum spica divisa, seu polystachites.
QUantum vulgar frumentum assuetis oculis gratum and jucundum, tantum plus
rarioris spectaculi semper erit, triticum Turcicum, quod Mais vocant, ob Spicas
praegrandes, atque torosas; rarius vero, and spectabilius illud ipsum videri
potest, ubi quis Spicas illas in plures findi observaverit. Nam, ut in tritico
nostro quandoque fieri contingit, in hoc Indico alias spicas minores circum
adnatas veluti Ramos spargere observamus, ut ex Icone nostra primo intuitu
quivis discere potest. Nunquam cessat natura, in magno gaudio fertilitatis
suae, ulterius progredi, in iis autem maxim, quae homines juvant, aluntque.
Ipsius hujus tritici peregrini calamo adnatos saepenumero observavi fungos,
ceparum instar, e pluribus tunicis compactos, qui tandem nigrescentes in
pulverem abiere. In Calabria inveni ad pagum and Coenobium Sancti Dominici
Soriani.

Limonium lignosum, Gallas ferens.
PUlcherrimum profecto est Limonii hoc genus, etiam bacciferae Salviae, in
calidis Cretae locis provenienti, raritate and elegantia par. Radix ei lignosa,
coloris rubri Brasilii, humano crure subinde crassior atque prolixior: ab hac
Cauliculi plures, in multiplices alas distributi, humi sternuntur Polygoni
maris modo, circa quos Folia Oleae vel Halimi vulgaris aemula conspiciuntur,
tactu aspera: quandoque una cum Cauliculis (supra quam cuiquam credibile est)
numerosa gallarum, seu potius nodulorum, sen tuberum provenientium copia onusta
Ramorum pars superior. Ex iisdem gallis nodulisve, atque ex ipsius plantae
foliis saepenumero procreantur and protruduntur oblonga foliola furcata, versus
extremum ungues avium referentia, ac sursum erecta, quorum e sinu alternatim
exeunt Flores, Plumbaginis aut Syringae caeruleae Florum forma: Gallae autem
interdum quernae glandis magnitudinem aequant. Agrigenti locis incultis magna
foecunditate, majorique nobis oblectamento luxuriantem plantam, Gallis
nodulisve suis venuste oneratam, offendimus.

Limonium lignosum Gallis viduum.
OMnibus suis partibus supradicto Limonio non absinile esset, si gallos
nodulosve proferret, paremque Foliorum magnitudinem assequeretur. Ad Pachynum
Promontorium in loco Brazzetto dicto visitur.

Apocynum Canadense foliis Androsaemi majoris.
HAEC planta raritate atque elegantia insignis, Arbusculae more erigitur: Caul
pedali and longiori, enodi, aphyllo, subrufo, superne in varios atque
multiplices Ramos distributo atque diviso, donatur. Folia bina subrotunda,
Androsaemi majoris foliis quam proxime accedentia, e regione petiolis suis
Caulibus adhaerentia, adornant totius plantae compagem. Ab extremis cimis
Caulium exeunt ramatim Flosculi e diluto rubore leviter purpurascentes, Lilii
convallium aut Unedonis caliculati; quibus subeunt Siliquae Asclepiadis
angustiores, candida intus lanugine, and femine compresso, plano, subrufi
coloris refertae: Radices long lateque sub terram serpents admodum vivaces
sunt, and subinde progerminant in calcatis areolarum semitis. Lacteo succo
scatet, qui emanat quacunque part vulneretur, ceterorum sui generis omnium
adinstar. Muscarum pernicies est, si Floribus insideant. Lutetiae in Horto
Regio videri poterit copiose.

Explicatio Tabulae XVI.
I. Frumentum Indicum spica polystachiophora, seu multipliciter divisa, cum
particula culmi thecam emittente, and folio sursum tendente, ostendit. II.
Limonii lignosi ramum foliis, and gallis seu tuberculis, ab insecto sese ibidem
includente factis, praeditum. II. a. Ejusdem Limonii caulem foliis tantum
praeditum, sine gallis aut tuberculis. III. Apocyni Canadensis foliis
Androsaemi majoris caulem, foliis, floribus, and siliquis binatim conjunctis
oneratum.

Explicatio Tabulae. XVII.
In Tab. XVII. A. indicat caulem cum galla seu tuberculo foliis and floribus
onustum. B. Ejusdem caulem sine Floribus. c. c. c. Flosculos.

Hippomarathrum Siculum.
RAdix huic longa, crassa, summa part (ut pleraeque ferulacei generis plantae)
villosa: Caulis cubitalis, aut bicubitalis, interius fungosus, exterius
striatus, seu sulcatus, multis alis hinc inde a Caul praecipuo emergentibus:
Folia Peucedani, quandoque Seseli, aut Foeniculi modo divisa, duriora, and
firmiora tamen. Sic enim in Sicilia Planta haec sponte nata foliis ludit,
comantibus semper in Vmbellis, magnis, pluribus flosculis luteis; quibus
discusiis atque evanidis, exterius succedit Pericarpium fungosum, sulcatum,
asperum, pisi maximi magnitudine, quod adhuc viride tam arcte conjungitur, ut
unum videretur; cum exsiccatur tamen binatim finditur. In singulis Pericarpiis
hujusmodi fungosis, latent singula Semina oblonga, Tritici grano paria.
Honorius Bellus, Casparus Baubinus, and Prosper Alpinus hujus Hippomarathri
meminere. D. Morison ip pomarathrum hoc describit sub Cachryos nomine,
Peucedani folio, semine fungoso, sulcato, aspero. Propter fungosum Pericarpium
Semen obtegens, facile Cachryos omnes species detectae a praedicto Domino, vel
detegendae aut ab ipso aliisve cognoscuntur. Passim Panormi Agrigenti, and
Messanae locis li Pirreri Santa Agata Brazzo di San Raneri dictis, alibique per
Siciliam conspicitur satis frequens.

Explicatio Tabulae XVIII.
In Tab. XVIII. A. indicat radicis partem Hippomarathri Siculi cum caulibus and
ramis semine onustis. c. Vmbellulam. a. a. Bina semina conjuncta and adhuc
viridia. b. b. Semina bina exemta.

Linaria Sicula multicaulis, Molluginis folio.
CAules huic nostrae Linariae sunt cubitales, rotundi, ramosi, subrubentes:
Folia angusta, unciam longa, inferiora circum Genicula stellatim radiata
Molluginis instar, superiora autem inordinate disposita, illaque Kali modo
carnosa, sulco canulato per longitudinem decurrente. Lutetiae versus finem
autumni hujus Linariae Folia frigoris inclementia crispabantur: Flores lutei,
and vulgaris Linariae minores. Floribus fatiscentibus succedunt Capitula
rotunda, in quibus Semen latet. Radix perennis, tenuis, and fibrosa subest huic
Linariae, quae tota aestate floret Panormi, and copiose etiam alibi, in
Sicilia. An Linaria Cretica angustifolia Clusii.

Tithymalus Siculus polycoccos Portulacae folio.
NOster Tithymalus assurgit Caul pedali aut altiore, superne amplo and valde
ramoso, Foliis ad Portulacae, vel Tithymali helioscopii figuram circumvestito.
Flores and Semen, ut in ceteris suae classis, in alarm sinubus atque ipsis
ramis insident, and ordine distribuuntur; rotundis subsequentibus capitulis,
binis tenuibus apicibus donatis, in quibus Semen Cannabis figura, atque color
concluditur. Ea est plantae ejusque alarm durities and contumacia, ut media
hyeme arida, and Foliis spoliata perduret adhuc, and Capsulas seminum (quod
notatu dignum) unguibus frangere, aut evellere (adeo pertinaciter haerent) sine
rami particula non possis. Ex Semine deciduo quotannis renascitur. Hujus
meminit Doctor Hyacinthus Ambrosinus Bononiensis in sua Phytologia in folio
532. sub nomine Tithymali Bacciferi; an idem cum nostro judicare potest Jacobus
Zanoni Pharmacopaeus, and Botanicus ejusdem urbis laudatissimus, ad quem e
Sicilia semina nostri transmisimus. Tota planta succo lacteo (ceterarum suae
sortis more) turget.

Explicatio Tabulae XIX.
In Tab. XIX. A. Denotat folia Linariae Molluginis folio per terram strata. B.
Ejusdem flores in cimis. C. Ejusdem capsulas seminales itidem in cimis. D.
Tithymali polycocci folia sub exortum Portulacae instar. E. Radicem. F. G.
Ramos seminibus onustos. h. i. Semina ejusdem.

Pulegium tomentosum minimum.
A Vulgari Pulegio nihil discrepat nisi parvitate, and foliis longioribus,
atque lanuginosis. Plantula haec ad dimidium palmum non accedit. Flores non
been expressit sculptor. In pratis non procul a Corleone in Sicilia inveni.

Gnaphalium Alpinum nanum, seu pumilum.
HOC, Gnaphalio montano simillimum, sola partium singularum exilitate differt,
figuram enim propositam parum excedit. In monte dicto Cinione di Farnano prope
Mutinam viget plurimum.

Polygonum capitulis ad Genicula echinatis.
HUIC Polygono tenuis est Radix, prolixa, and dura: Cauliculos habet tres aut
quatuor humi jacentes, palmares, circa quos Folia Herniariae, aut Polygoni
montani, in crebris Geniculis plura simul juncta, atrovirentia, inter quae
nescio quid Flosculorum muscosorum apparet, subsequentibus verticillis brevibus
aliquot apicibus, veluti echinatis, in quibus minutum Semen includitur. In Ilua
insula juxta Portolongoni munimenta, and nova moenia visitur.

Juncellus minimus capitulis Equiseti.
JUncello nostro multae sunt Radiculae repentes, non sine fibris capillaceis, e
quibus enascuntur stili, seu junci plures, tenuissimi, unciales, biunciales,
quorum singuli capitulum minimum sustinent Equiseti aemulum. Ad ripam Ligeris
vidimus.

Potamogeiton pusillum fluitans.
PRO Radicibus huic sunt fibrae longissimae: Cauliculus dodrantalis, tenuis,
ramosus: Folia longa, inordinate disposita, pene capillacea, quandoque
Foeniculi sive Peucedani similia. Flosculi in biunciali pediculo sunt muscosi,
spicati, subsequentibus Granis minutis, and asperis, compluribus simul
conjunctis. Catanae e fontibus eduximus. Species hujus long amplior prope
Lutetiam, in Sequana fluvio visitur. Casparus Bauhinus utriusque meminit.

Explicatio Tabulae XX.
In Tab. XX. I. Gnap halii Alpini pumili radicem, folia, and caules floribus
oneratos ostendit. II. A. II. A. Pulegium tomentosum minimum. III. Polygonum
capitulis inter Genicula echinatis. IV. Juncellum capitulis Equiseti, duplici
figura. V. Potamogeiti pusilli figuram; ubi vitiose exhibentur flores a
calcographo: debent esse Galeati vulgaris more.

Rhamnus Siculus pentaphyllos.
ELegans hic Frutex veteribus, atque neotericis Botanicis incognitus, Rhamni
speciebus adseribi debet, tota figura ac partibus singulis speciem Rhamni
testantibus. Compluribus virgultis Pruni silvestris modo frutescit, and humanae
proceritatis modum seu mensuram nonnunquam superat. Huic rami multiplices, and
varii, duris and crassioribus spinis armati: Folia in singulis pediculis quina,
quorum singula Jasmini lutei foliis sunt angustiora, indivisa, versus extremum
latiora, atque rotundiora, hilari virore nitentia: Flores candidi, plures ab
uno pediculo tenui, longo, racemoso penduli, quibus fatiscentibus succedunt
Baccae, Myrtillorum baccis similes, ast majores, per maturitatem rubrae,
Putamine osseo and duro praeditae, in quo Nucleus tenui membrana vestitus.
Prope Panormum in agro dicto Fundaco dell' Abbate ad sepes: in Africa etiam
nasci nonnulli dicunt. A colonis and villicis circa Panormum dicitur Zaccati.

Explicatio Tab. XXI.
Tab. XXI. Rhamni pentaphylli designat caudicem spinis longissimis, atque
foliis quinis in unum centrum concurrentibus, and a longis pediculis
pendentibus. a. and b. Ramusculos in summitate foliis and fructibus oneratos
indicant.

Linaria Sicula, latifolia, triphylla.
CAules habet rotundos, glabros, pedales, subinde majores, quandoque plures ex
una Radice exeuntes: Folia terna, subrotunda, unciam lata, nonnihil longiora,
ordinatim adversis inter se petiolis disposita, bina tantum in summo Caul,
cujus extremo spica Florum eminet, Linariae vulgaris ritu; Flores singuli
anterius rictu, and posterius calcari caeruleo pallescente donantur. Sequuntur
Capsulae (congenerum more) in quibus continetur exiguum semen: Radix subest
fibrosa. Floret aestate in montibus Hyblaeis, circa Syracusas, and alibi^^illic
passim reperitur. Bauhiniana Linaria triphylla latifolia (excepta nota
Brachiata in Caulis summitate) cum nostra omnino convenit.

Explicatio Tab. XXII.
In Tab. XXII. A. Indicat Linariae plures cauliculos ex radice emanantes foliis
tantum onustos. B. Vnum cauliculum cum floribus. d. Semen. C. Ejusdem caulem
foliis latioribus praeditum.

Thlaspi biscutatum Raphani aut Irionis folio.
CUM omnibus biscutatis Thlaspios speciebus convenit haec nostra Caul, Flore,
Fructu; Foliis solummodo discrepat, quae Raphani aut potius Irionis forma, and
magnitudine sunt: Radice est admodum exili and imbecilla, ex qua saepenumero
plures Cauliculi exeunt. Annuum est hoc nostrum. Circa Panormum, Agrigentum,
and Massiliam copiose gignitur, locis in incultis and asperis.

Explicatio Tabulae XXIII.
In Tab. XXIII. I. Thlaspios biscutati Irionis folio Semina biscutata in
summitate caulis indicat. II. Ejusdem Thlaspios interiora folia per terram
strata, and caulem floribus oneratum. III. Folium superius sinuatum.

Parietaria Sicula Alsines folio.
A Parietaria minore Tragi and a vulgari Matthioli differt haec Foliis tantum,
quae minima sunt figura atque magnitudine Alsines paria. Singularum A. a. B. B
* Icones in tabella nostra discriminis gratia proposuimus. Nostra passim per
universam Siciliam viret: in montibus Hyhlaeis oppido Mililli vicinis, Catanae,
Messanae, and Agrigenti saepius vidimus, and legimus.

Explicatio Tabulae XXIV.
In Tab. XXIV. A. Indicat Parietarim Helxines folio. a. Ocymi folio. B. Alsines
folio, una cum caul seminibus onerato. B * Ejusdem folia per terram strata
cauliculis innixa, sine Seminibus.

Alsine palustris Serpilli folio.
PArvis est Foliis carnosis, Gratiolae Hyssopifoliae angustioribus, ad
cauliculorum humi jacentium nodos binis ex adverso positis; Floribus in
foliorum sinu rubentibus, exig^^is capsulis, and semine Alsines vulgaris.
Integra planta dimidiae palmae magnitudinem vix aequat. Locis palustribus circa
Syracusas nascitur.

Horminum spicatum Lavendulae flore, and odore.
HOrmini hujus in Sicilia nati Caulis, Folia, Semina Hormino Sclarea dicto non
sunt dissimilia; Flosculi purpureo-caerulei Lavendulae florum forma, and
magnitudine, Caulem quadratum verticillatim per intervalla ambiunt, in
longissimae spicae modum digesti; quos subsequuntur Vascula quinquefariam
denticulata in margin superiore, quae sursum versus erecta, caulique appressa,
and subrubentia, quasi biflorae plantae, peramoena specie, prolixam, and non
marcescentis coloris caerulei Spicam iterum efficient. Tota planta arida suavem
Lavendulae odorem spirat. Ad bicubitalem altitudinem ascendit. Prope
Agrigentum, and Cainatatam exit plurimum. An descripta sit affirmare non audeo.

Brassica silvestris Fabariae foliis.
CAulis huic est pede longior, tenuis, ramosus, teres, quem amplectuntur
(Perfoliatae modo) laevia rotundaque Telephii folia, ambitu nonnihil sinuata:
Flosculi in summitate purpuro-caerulei; quibus succedunt Siliquae angustae, and
longae. Non differt a Brassica secunda silvestri, Clus. nisi Radice, quae in
nostra perennis est. Ad Tauromenum inveni. Accepi itidem a Johanne Rustici ex
Colletano.

Explicatio Tabulae XXV.
In Tab. XXV. I. I. Alsinen palustrem Serpilli folio * bis offert. II. Hormini
spicati Lavendulae odore ramos tres, cum capsulis verticillatis per intervalla
ipsis annexis. a. Verticillum integrum majorem. III. Brassicae sil. Fabariae
foliis caules, foliis and siliquis onustos. IV. Eosdem caules cum foliis and
floribus.

Arisarum Potamogeiti folio.
RAdice, Caul maculato, cum aliis Arisari speciebus congruit, at Folia unciam
lata, duas longa, subtus paululum nervosa, and per terram sparsa, quadantenus
Potamogeiti rotundifolii sunt similia: Flos brevior, and radii textoris instar
apertus, exili pistillo piloso praegnans, extremo mucronato, and hami modo
adunco. Natales illi Saccae, and Panormi in silvula Sanctae Mariae a Jesu
fratrum strictioris observantiae Sancti Francisci.

Stramonium ferox.
AD Stramonii majoris, (quod Datura quibusdam dicitur) altitudinem prope
accedit. Ramis constat late expansis, quasique brachiatis; Caul crasso, cavo,
medulloso, and ramoso; Foliis angulosis, ^^inuatis, ad Atriplicis, pes
anserinus dicti, Folia accedentibus, majoribus paulo atque crassioribus, e
virore pallescentibus: Flores ad ramorum pene omnium divisionem candidi
obsoleti, caeruleive, qui in Folliculo quinquangulari e longo tubo in calathum
laxantur continuum, quinis angulis, quinisque fissuris distinctum: in hisce
Floribus sunt Stamina quinque cum pistillo. Florem excipit Fructus Nuci
juglandi magnitudine and forma similis, crassioribus quam in Datura putata,
spinis horridus and senticosus, unde ferox mihi dicitur, quatuor membranis
intus divisus, e quibus nescio quid fungosum reflectitur, cui Semen adhaeret
copiosum renis forma rugosum, seu asperum, medulla alba refertum. Radix subest
e numerosis fibris composita. Floret aestate, and semen perficit versus finem
Autumni. Annua est. Lutetiae vidi.

Explicatio Tabulae. XXVI.
In Tab. XXVI. I. b. Radicem folium and florem ex longissimis pediculis
emittentem indicat Dracunculi Potamogeiti foliis. I. a. Ejusdem radicem plurima
folia and florem emittentem. e * Caput spinosum Stramonii ferocis, cum foliolis
idem claudentibus. c * Folium inferius ejusdem sinuatum.

Chrysanthemum Canadense humilius.
FOliis est planta haec peregrina obscure virentibus, nervosis, minime
sinuatis, Chrysanthemi, Flos Fernesianus dicti, foliis minoribus, rugosis, and
asperis; Capitulis, Flore, and Semine Chrysanthemi; Flores enim luteo color
nitent: Radix perennis est. A Domino Morisono describitur una cum sequente, in
praeludiorum suorum Botanicorum. Page 251.

Chrysanthemum Canadense Latifolium elatius.
CUM priore convenit in omnibus, nisi quod Folia latiora and longiora, dilutius
virentia, atque sinuata, seu dentata producat. In hortis Bononiensibus and
Florentinis, nec non Parisiiis in horto Domini Francisci Blondel, rei Herbariae
and medicae peritissimi, uterque colitur.

Crithmum Siculum, Baticulae alterum genus Caesalp.
CAulis huic plantae nostrae rectus est and ramosus; Folia Laciniata, dura, and
quam Foeniculi marini, vulgariter sic dicti latiora: Vmbellae pares; Semina
bina, quae simul conjuncta Coriandri instar divisa, etiam striata sunt,
Foeniculi seminis modo: Radix longa, crassa, ad ligni naturam propius accedens,
and singulis annis regerminans perennat. Illius Iconem dedimus, sed oscitantia
pictoris adolescentem plantam solummodo pinxit, cum etiam adultae copiam facere
decrevissem. Asperis, and saxosis gaudet locis prope Panormum in monte
Peregrino, ut and alibi videre est.

Campanula rotundifolia Caetana longius radicata.
RAdix hujus alte in terram depacta est; Caules multi sunt pedales, duri,
rigidi; Folia Cymbalariae rotunda, leviter sinuata, ab imo usque ad fastigium
ferme aequalia: Flos aliarum Campanularum forma, caeruleus, item and Semen
pellucidum, ruffum. E rimis saxorum erumpentem prope Catanam inveni. Differt
abea, quae Cymbalariae foliis dicitur Casp. Bauhino, Radice, sed praecipue
Foliis superioribus minime angustis.

Explicatio Tabulae XXVII.
In Tab. XXVII. C * and * C. indicant Chrysanthemum humilius. * A.
Chrysanthemum elatius. D. E. Crithmi Siculi seu Baticuli 2. Caesalp. Radicis
partem, folia tantum protrudentem. G. Campanulae rotundifoliae Caetanae
radicem. F Ramusculos foliola rotunda gerentes in summis caulium.

Explicatio Tabulae XXVIII.
In Tab. XXVIII. D. Crithmi antedicti radicem indicat. E. Folia latiora
pediculis longioribus innitentia. F. Folia angustiora.

Thlaspi Latifolium platycarpon Leucoii foliis.
HAEC Thlaspios species Surculis frutescit fragilibus, cubitalibus, subinde
majoribus, rotundis, circa quos Folia plura, nullo ordine servato, dense
congesta sunt, crassa, glabra, indivisa, Leucoii aemula, per extremum retusa:
summitatem occupant Flores Leucoii, albidi, quorum singuli quatuor Foliolis
albidis constant, quasique in Vmbellam congesti; quos excipiunt Vascula
bisulcata, seu biscutata, omnis hujus generis Thlaspios more, in quibus
utrinque compressum continetur Semen: Radix subest crassa, vivax. Idem est (ut
puto) quod describitur a Casp. Bauhino in Prod. Per totum annum floret in
Sicilia, ut videre est in loco Mariduci dicto, prope Panormum.

Polygonum muscosum minimum.
CAuliculis est pluribus uncialibus dense geniculatis; Foliis crebris,
capillaribus, brevissimis, radiatim ad cauliculorum nodos dispositis; Floribus
herbaceis; minutissimo semine eisdem succedente. Tota planta absoluta est, humi
jacens, Camphoratae congenerem plantam aemulans. Cum primum exit, Julum quendam
minimum primo aspectu refert. Prope Catanam in Sicilia, and in ambulacris horti
Pisani crebro reperitur, and deciduo Semine sese propagat.

Explicatio Tabulae XXIX.
In Tab. XXIX. F. Caulem Thlaspios fruticosi Leucoii folio, and vascula
platycarpa quasi congesta in capitulum ostendit. G. Ramusculum fol. and
floribus oneratum. B. D. Ramulos plurimos ex eadem crassa radice partim
floribus partim capsulis oneratos. f. f. Capsulam platycarpam. g. Dimidiatam
capsulae partem. h. i. Semina ejusdem compressa. P. Polygonum muscosum minimum.
Q. R. Ejusdem ramos seminibus onustos.

Pimpinella Agrimono^^des.
HAEC Folia producit oblonga, e pluribus lobis, ad unam costam seu pediculum
juxta se positis, quorum singuli Agrimoniae quadantenus similes, sed
rotundiores sunt, and leviter hirsuti, atque in ambitu crenati. Inter Folia
humi strata, odorata, assurgunt Caules recti, cubito altiores interdum, paucis
foliolis vestiti, atque in plures ramos distributi; in quorum cacuminibus
Capitula eminent cum Flosculis and Semine aspero, seu rugoso, spicatim
disposito, more aliarum Pimpinellarum spicatarum. Tota planta cum suavitate
odorata est, unde Agrimonoides dicta, quod Eupatorium Graecorum odoratum odore
aemuletur. Pisano and Parisiensi in horto cultam observavimus. Ejus optima
effigies cum descriptione a Dom. Morisono exhibetur in umbellarum suo specimine.

Saponaria frutescens acutis foliis, ex Sicilia.
HUjus plantae Caules sunt rotundi, cubitales, geniculati, ramosi: Folia
angusta, ^^oliis Oleae paulo latiora, and acutiora, ad Myrti majoris folia
accedentia, in singulis geniculis bina: caulium extremis insident Flores,
longis calycibus glabris inserti, quinquefolii, exigui, roseo-rubenti color
praediti. Radices crassae, perennes, hyemis patientissimae, quibus, singulis
annis recurrentibus, planta regerminat. Hanc Caesalpinus sine Icone descripsit,
cui, a Lychnide silvestri sempervirenti Clusii non discrepare videtur, quamvis
in pinace Bauhini distinguatur specie. Hujus Icon exactissime delineata est a
Camerario in hortis, sub Ocymoides fruticosum. Circa Panormum and Agrigentum
inter saxa ubique erumpit.

Explicatio Tabulae XXX.
In Tab. XXX. IA. Pimpinellam Agrimonoidem caulescentem, and semina ferentem
indicant. C B. Ejusdem folia sub exortum per terram strata. II. II. Saponariae
radicis partem, and caulem foliis and floribus onustum.

Kali Siculum lignosum floribus membranaceis.
RAdices hujus robustae sunt, atque altius in terram descendunt, subinde humano
crure, vel etiam coxa crassiores* ab his virgae plures, lignosae exoriuntur, in
tenues ramulos distributae, circa quos folia Kali minoris non temere sparsa,
sed bina semper ex adverso site posita respondent: Flores aestate albi,
quadrifolii, patuli, membranacei, instar alarm Papilionis, qui longo ordine,
spectabili elegantia, dense congesti ramulos omnino geniculatim onerant: Semen
cochleatum exigua rubente tunica coopertum. Juxta Saccam, Catanam and
Agrigentum reperi, ubi vocatur ab indigenis Liuta; atque ejus cinere in linteis
mundandis and dealbandis maxim utuntur.

Aster tomentosus luteus, Verbasci folio.
ASter hic Folia promit a radice multa, oblonga, indivisa, tomentosa,
Stachydis, aut Verbasci cujusdam silvestris aemula, candidiora: inter haec
Caulis dodrantalis, rectus emergit, minoribus foliis cinctus, and ipse molli
albenteque lanugine incanescens; cujus in cacumine flores, Asteris forma,
radiato foliorum ambitu lutei, qui in Pappos solvuntur: Radix subest vivax,
totaque planta, si sub tectum hyeme revocetur, pluribus annis perennat. Dominus
Alexander Balam Anglus, rei herbariae valde studiosus, mihique amicissimus, in
Italia communicavit.

Blattaria incana multifida.
CApsulae, Semen and Flores Blattariam esse arguunt: Folia vero magna,
multiplicibus, and profundis divisionibus incisa, color e virore candicantia,
Absynthii pontici vulgaris aliquatenus aemula. Ramum unicum hujus plantae
absque radice habuimus a Johanne Maria Ferro Veneto aromatario, qui Ragusa
allatum esse affirmabat.

Conyza Sicula annua, lutea, foliis atroviridibus, caul rubente.
CAulis hujus plantae est subrubens, rotundus, pedalis, quandoque bipedalis
altitudinis, in varios, ac multiplices ramos diffusus, ad instar Linariae
Belvedere, dispositos, circa quos, Folia inferna longa, atroviridia, angusta,
Oleae similia cum primum exeunt, deinde angustiora, and obtusa deveniunt Kali
forma: Flos aureus, and minoris Conyzae flore minus compactus, qui senescente
planta abit in Pappos. Excepto color, and exilitate partium, multum
affinitatis habet cum Conyza minore vulgari. Annua est. Palustribus locis ad
Catanam urbem plurima nascitur, etiam prope Agrigentum.

Explicatio Tabulae XXXI. and XXXII.
In Tab. XXXI. I. Kali sine floribus. I. * Kali floribus membranaceis indicant.
II. Asterem tomentosum luteum Verbasci fol. III. Blattariam incanam multifidam.
IV. Conyzam Siculam annuam.

In Tab. XXXII. B. Kali floridi ramusculos indicat. b. Semen cochleatum. A.
Rami ejusdem summitatem. C. Ramum floribus onustum. e. Flosculum pentapetalum.
D. Ramos semine praegnantes.

Moly flore subviridi.
BVlbum oblongum habet; Folia Asphodeli albi similia; Caulem rotundum, laevem,
non raro tricubitali proceritate eminentem, cujus summum occupant, in umbella
quasi, Flores e luteo virescentes longissimis pediculis innixi. Gaudet opacis
locis and silvis umbrosis. In montis Madoniae convallibus copiosum occurrit.

Gramen filiceum paniculis integris.
RAdice est fibrata: Culmo tenui and geniculato, Foliis paucis vestito, cujus
fastigium obtinent pulcrae Paniculae, vulgari Gramini filiceo pares, ni simul
essent conjunctae, and palmam manus extensis junctisque digitis imitarentur. In
littore Sancti Erasimi loco li Stazzuni dicto, nobis apparuit.

Explicatio Tabulae XXXIII.
In Tab. XXXIII. I. Caulem longissimum complicat^^m Moly flore subviridi in
summitate floribus onustum indicat. II. Gramen filiceum polystachyophoron, seu
panicula multiplici cum radice sibrosa.

Limonium Siculum folio cordato.
RAdice constat pollicaris crassitiei non sine Fibris: Foliis humi jacentibus,
longis, ab angustiis in latitudinem paulatim sese laxantibus, quae per extremum
cordis figuram efficient, modo quo pingitur: Caulis brevior est; Flores
caerulei, and semen quale in ceteris. Idem esset cum eo, quod a Bauhino
describitur in Prodromo, nisi obstaret Foliorum longitudo, quae in nostro
notatu digna est. Prope Panormum, and Augustam inveni copiosum.

Explicatio Tab. XXXIV.
In Tab. XXXIV. A. Limonii radi^^^ foliis pluribus cordatis and caulibus flores
ferentibus indicat. B. Ejusdem Limonii folia ampliora cordata.

Jacea Melitensis capitulis conglobatis.
(...) Jaceae nostrae pedales, and longiores sunt, alati, ramosi, geniculati:
Folia angusta, Jaceae vulgaris foliis molliora, leviter sinuata, and incana;
Flores ad genicula, ab imo ad summum caulium plures, sublutei, e Capitulis
nonnihil spinosis, atque cum rotundi globuli forma simul commissis, exeuntes.
Melitae inveni, in via quae Casalnovum ducit: Lutetiae etiam nata est, fed
capitulis minus compactis.

Explicatio Tabulae XXXV.
In Tab. XXXV. A. Jaceae Melitensis folia tenella and prima ex radice orta
indicat. B. Folia provectiora sinuata. C. Caulem foliis and capitulis
conglobatis. M. Plurima capitula in globum congesta, cum foliis ejusdem basin
constituentibus. d. Semina ejusdem.

Jacobaea Sicula Chrysanthemi facie.
JAcobaeae nostrae Caules sunt cubito altiores, non ita crassi, inanes, seu
intus fungosi, in plures ramos divisi: Folia longa, angusta, adnatis exiguis
alis, Chrysanthemi Cretici veluti divisura and forma, paululum foetentia:
Flores in ramulorum fastigiis multiplices, floribus Jacobaeae multo minores,
medio umbone, seu orbiculato ambitu, luteo auri color fulgentes. Perpetua est
Planta, hyememque facile sustinens, ad Catanam and Tauromenum frequens.

Explicatio Tabulae XXXVI.
In Tab. XXXVI. A. Denotat Jacobaeae caulis partem inferiorem e radice lignosa
fibris scatente ortam, and foliis laciniatis onustam. B. Ejusdem caulis partem
superiorem floribus and pappo tectam. C. Flosculos stellatim latis petalis
cinctos. d. and e. Semina papposa.

Malva Sicula foliis moschatis crispis.
CAules hujus plantae non semper humi procumbunt: Folia undulata sunt, and
crassa, Malvae vulgaris magnitudine, suavi quodam odore Moschi fragrantia ad
basin; quin and eorundem pediculi, singulis appendicibus, sive unguibus
cinguntur: Flos pallidus, and ad Citri colorem accedens. Semen Bamiae par. Tota
planta laevi densaque lanugine canescit. Ad Agrigentum and Saccam viget
plurima, locis argillosis.

Explicatio Tabulae XXXVII.
In Tab. XXXVII. A. Indicat caulem Malvae foliis crispis and floribus
inexpansis oneratum. B. B. B. Vngues seu Appendices quibus cinguntur foliorum
pediculi sub exortum a caul. c. c. Florem pentapetalum stilum medium
cingentem. k. i. Semina cum deliquio, quo cingunt stilum in meditullio floris.

Coronopus maritimus roseus.
COronopus hic Spicas fert foliaceas, depressas; Florem herbaceum (ut in
Plantagine rosea majore, and media) ex densa frequentique foliorum dilute
viridium structura compositum: Folia subtus glabra in lacinias aliquot per
latera incisa exhibet, hortensis Coronopi foliis per terram stratis paria:
Radix illi est crassa, alte in terram depacta. Semel hunc observavi prope
Panormum in loco dicto Acqua delli Corsali, judicavique naturae lusum: sed a
Domino Angelo Mattheo Buonfanti de Canarinis, in rebus physicis viro claro, and
amico meo monitus sum passim per totam Siciliam aliisque etiam in locis enasci,
atque speciem particularem constituere.

Alga spiralis maritima.
TEnuis est haec, and angusta membrana in modum spirae convoluta, duas aut tres
uncias longa, cujus extrema minutissime incisa sunt, sive fimbriata: simplex
est, in plures quandoque ramos divisa, totaque subnigro fuscove color nitet.
Saxis, and tectis innascitur, lignisque, uti Corallinae. Liburni, Saccae, and
alibi, maritimis fluctibus ejectam, in littore marino saepius collegi.

Anonis maritima, mitis, folio lucido serrato.
ANonis haec parvula Cauliculis infirmis ab humo vix unquam attollitur: Foliis
parvis, serratis, multumque sulcatis, and lucidis vestita est: Flos ei luteus;
figura qualis est aliis suae classis omnibus, item Siliqua, and Semen: mitis
est, nec aculeis praedita. Perit singulis annis, Semine deciduo subinde se
propagans: Radicem habet exilem, non sine Fibris demissis in terram, Globulos
albos (ut in Ornithopodio cernitur) ferentem. In omnibus Saccae, Agrigenti,
Catanae littoribus marinis, and alibi passim in Sicilia exit. In Maremma
Hetruriae etiam nota.

Alsine facie Paronychiae secundae Matthioli.
TRibus aut quatuor Ramulis humi jacentibus, Alsines foliis numerosis, copiosis
etiam Flosculis in summitate cohaerentibus donatur haec Alsines species, ad
formam accedens Paronychiae secundae Matthioli. Annua est Planta. Exit passim
in maritimo litore Modicae cavitatis, ad Pachynum promontorium.

Explicatio Tabulae XXXVIII.
In Tab. XXXVIII. I. Radicem Coronopi praegnantem foliis and caul florem
roseum ferente ostendit. II. Algam spiralem maritimam. III. Radicem Anonis
mitis maritimae ejusdem caulibus foliis and floribus ^^nustam. III. * Foliola
sub exortum e terra cum radice granulosa, seu globulos emittente. IV. Alsinen
Paronychiae facie secundae Matthioli.

Chamaerubus Siculus rotundifolius.
ACceptum habeo a Dom. Doctore Johanne Rustici, qui se illum multis and
cubitalibus Ramis, agresti in solo fruticantem invenisse dixit. In agris
Collesanensibus etiam laetabatur prope Abatiam di Podali in Sicilia; cum
Chamaemoro Norvegiae Clusii plurimum convenit.

Gramen Cyperoides altissimum, foliis, and carina serratis.
GRaminis hujus Calamus arundinaceus, rotundus, geniculatus, hominis quandoque
proceritatem aequans: Folia in singulis geniculis Cyperi vulgaris more
carinata, pede longiora, semiunciam lata, superne angustiora, utroque margin
and media costa, Serratulae foliorum modo exasperata, and serrata: in cacumine
and Foliorum alis Jubae Milii vel Junci panicula sparsa contractiores,
succedentibus etiam Seminibus minoribus and nigricantibus* Radix subest longa,
fibrata, perennis, Graminis canini, seu Dactyli modo serpens. Liburni in
paludibus Vadae Turris, and ad Pachynum promontorium copiose itidem exit.

Jacea elatior Lusitanica semper virens.
HUjus plantae Folia lanceolata, longiora, latioraque quam vulgaris, margin
tamen, ut illius laciniata, aspera, e virore pallentia; Caules multi, cubitales
and longiores, pluribus sparsim and confuse foliis cincti, in ramos multiplices
per totam summitatem divisi, duri, asperi, proferentes Capitula, e quibus
exeunt Stamina plura, confarcta, coloris ex purpura rubentis: Radix lignosa,
dura, non absque fibris. Tota Planta hyemem (nisi acris admodum fuerit) sine
noxa facile tolerat. E Lusitania primum allatam credunt, unde nomen habuit. In
hortis Florentinis, Pisanis, Bononiensibus, and demum Parisiensibus vidimus.

Explicatio Tabulae XXXIX.
In Tab. XXXIX. I. Chamaemorum Norvegicam indicat. II. Gramen foliis and carina
serratis. III. a. Jaceam Lusitanicam elatiorem foliis caulibus and capitulis
ornatam. III. b. Ramum in summitate florentem. III. c. Folia ejusdem inferiora
and latiora.

Scabiosa maritima, Rutae caninae folio.
Caul assurgit haec, uti vulgaris, tereti, striato, cubitali, atque pluribus
alis concavo, imbecillo tamen, and humi subinde procumbente: Folia quae primo
nascuntur, in multas and profundas lacinias incisa, ad Rutae caninae, sive
fistulariae accedentia, in Caul sensim attenuata, at minora: Flores
subpallidi, quandoque etiam rubentes proferuntur. Semina aliarum modo producit.
Nascitur in Caietae maritimis, and arenosis litoribus.

Spongia Ramosa coniformis.
SPongia haec canulata, atque in rotunditatem quasi collecta, coni pini inversi
refert figuram perfect, and ideo Spongia coniformis nuncupabitur.

Pastinaca Oenanthes folio.
DIffert haec ab omnibus Pastinacis tenuifoliis, quas huctenus descriptas
reperi. Folia illi Pimpinellae saxifragae, sive Oenanthes non absimilia; Caules
pedales, recti, ramosi; Vmbellae magnae, aliarum Pastinacarum tenuifoliorum,
hujus classis more: Flores albi, quibus succedunt Semina exigua aspera, seu
potius villosa, sive hispida. Supra muros Leocatae Civitatis in Sicilia inveni:
neque enim in pratis, aut secus viarum margines, cum spontanea seu silvestri
tenuifo^^a, nascitur.

Lithospermum umbellatum latifolium.
ERadice lignosa caulis illi cubitalis exoritur, sarmentosus, in multas alas,
seu ramusculos divisus; Folia oblonga, Oleae aemula, angusta, aspera and
saturate viridia; Flosculi caulium fastigia occupant, in Vmbellam veluti
cohaerentes, coloris purpurei, quinque foliolis constantes; quorum singulis
succedunt Semina duritie lapidea donata, ut cernere licet in aliis sui generis.
Ad Panormum, in cautibus montis Peregrini gignitur.

Explicatio Tabulae XL.
In Tab. XL. I. Scabiosae maritimae, Rutae Caninae folio, ramusculum capite
oneratum indicat. II. Spongiam ramosam coniformem. III. Radicis Pastinacae
Oenanthes folio partem superiorem, and caules flores in summis ferentes. b.
Ejusdem semen. III. a. Folia ejusdem tenella ex radice tenui nuperrime
surgentia. IV. Lithospermi latifolii radicem and folia inferiora. c. Ejusdem
semina.

Jacobaea pumila Gallica.
HAEC folia habet ceteris omnibus suae classis multo tenuius dissecta, atque
est Planta pumila and ceteris humilior; Flore and Semine ceteris par.

Lithospermnm umbellatum angustifolium.
ALterum hoc, a priori latifolio in tabula praecedenti descripto, and depicto,
sola foliorum angustia distinguitur. Describitur a Casparo Bauhino in Pinacis
appendice, sub Lithospermo umbellato angustifolio, and idcirco ejus Iconem
appingendam hic curavimus.

Reseda crispa Gallica.
DIffert a vulgari solo folio crispo, sulcoque majore per folii nervum
decurrente. Massiliae tantum in vicinis vidimus.

Explicatio Tabulae. XLI.
In Tab. XLI. I. Jacobaeam pumilam Gallicam, folia caul^^s and flores in summis
gerentem, offert. II. Lithospermum umbellatum angustifolium per ramos
dispositum. C. Ejusdem caulem unicum foliis angustis longis and floribus in
cimis ornatum. A. Lithospermi latifolii pediculum foliis latis ostendit. B.
Ejusdem summitates floribus quasi in Vmbella dispositis. III. Resedam Gallicam
crispam caulescentem and florentem.

Leucoium Gallicum folio Halimi.
HAEC Leucoii species in denso cespite Folia producit binas, ternas, uncias
longa, unam lata, e quorum meditullio protruditur caulis bipedalis, tripedalis,
nunc major, nunc minor, cui inordinatim adnascuntur Folia oblonga, incana
lanugine obducta, sicut and inferiora latiora per terram strata, and in densum
cespitem congesta. Flores producit in summis virgularum subcaeruleos, quorum
singulis evanidis succedit Siliqua bivalvis (aliorum Leucoiorum marinorum more)
subaspera, duplicem seriem seminum latorum, seu compressorum continens.

Trachelium capitatum hirsutum foliis gramineis.
PAlmaris est huic Cauliculus: Folia longa, angusta, graminea, leviter hirsuta,
and ad Radicem plantae per extremum retusa, circa Caulem acuminata: in
summitate Flores multi simul conjuncti, ac veluti in Capitulum congesti,
Trachelii pratensis ritu; atque floribus exsiccatis succedunt Capsulae tribus
loculamentis distinctae, continentes semina numerosa pellucida, rufa, aut
subfusca. In hortulo meo in Sicilia colui, semine (ut aiebant) Ragusa allato:
an Trachelium Tragopogonis folio, a Fabio Col. descriptum sub eo nomine,
dubitatur.

Capparis Sicula, duplicata spina, folio acuto.
FOliis est Paliuri, acutis in mucrone, sed medio subrotundis, inordinatim
dispositis and annexis cauli, color ex luteo languescente, glutinosis, ad
quorum exortum subtus geminae (ut plurimum) spinae aduncae nascuntur: Caules,
Flos, Capsula, Semen, a ceteris Capparis speciebus nihil discrepant. Planta est
Perpetua, prope Agrigentum frequens, atque oppidum dictum la Terra di Palmi,
ubi fruticosam non raro vidimus.

Arisarum angustifolium minimum.
HUmilis est haec Planta, and palmarem altitudinem vix superat; Caul,
Involucro, Pistillo, nec non Radice globosa, eaque candida, Arisaro
angustifolio vulgari persimilis; sola omnium praedictarum partium exilitate,
atque Foliis angustis, and longis a vulgari discrepans. Ad Saccam, mediis in
saxis, atque in saxorum fissuris, seu rimis mihi obvium factum est, in loco la
Pirrera dicto.

Explicatio Tabulae XLII.
In Tab. XLII. I. Leucoium Gallicum folio Halimi, foliis caulibus floribus and
siliquarum rudimentis ornatum indigitat. I. A. Ejusdem ramum foliis
angustioribus siliquis and floribus in summitate donatum. II. Trachelii
capitati hirsuti folio gramineo, caulem, and folia hirsuta cum floribus
campanulatis in capitulum congestis, and foliolis hirsutis angustis
intermixtis. B. II. Ejusdem folia prima tenella ex radice exeuntia, per
extremum retusa. III. Capparis binos caules duplici spina, and foliis acutis.
III. C. Ejusdem florem. IV. Arisarum angustifolium minimum ejusque radicem and
folia duplici figura. In Tab. XLIII. videre est Fungi Melitensis Typhoidis
duplicem figuram.

Fungus Typhoides coccineus Melitensis.
FUngus noster raritate, and usu nulli secundus. Palmaris est altitudinis,
interdum major, Fungum nondum explicato capituli disco plane referens.
Pediculus est uncialis crassitudinis, tres aut quatuor uncias longus, scaber,
fungosus, Capitulum etiam ipsum fungosum, pediculo paulo crassius, minoris
Typhae palustris clavam aliquatenus repraesentans, quod dum viret si digitis
premas, veluti sanguineum succum fundit. Per maturitatem granis minimis
innumeris, Panico non absimilibus, exasperatur, undique cocci color
splendentibus. Aestatis munus est; aliis tempestatibus temere and frustra
quaesieris. Astringit maxim, unde ei praecipua laus in cohibendo sanguinis
profluvio; cujus gratia Melitenses ex Gaulo insula, illius in pulverem soluti
scrupulum aut amplius vino vel jusculo dilutum hauriunt, ducta a majoribus hac
nunquam fallente medicina. Oritur in scopulo Melitae insulae adjacente, dicto
Scoglio del Generale, hinc ipse Fungus Heritz tal General vernacula lingua
dicitur. Elegantem hunc fungum acceptum debeo Johanni Francisco Bonamico, viro
literarum amantissimo, qui addidit folia tenuissima addesse primo nascenti,
atque maritimis fluctibus continuo irrigari.

Limonium reticulatum supinum.
PUlcherrimum hoc Limonii genus inter cetera studiosorum oculis subjici meruit.
Foliis oblongis parvo Monspeliensi non multum absimile est; sed effusa
cauliculorum veluti juba long elegantius. Pedales illi sunt and longiores
Cauliculi, in Ramulos plurimos divisi, qui geniculatim angulosi deveniunt,
atque hinc and inde flectuntur, and sese invicem secant, ut incrementi
progressu, multiplici atque numerosa in semetipsos implicatione, visenda
novitate, reticuli speciem rite figurent. Peccavit interim sculptor noster,
quod reticuli amplitudinem seu anfractum non satis expresserit. Hujus Limonii
satis ferax Melita est.

Explicatio Tabulae XLIV.
In Tab. XLIV. LL. Limonii reticulati supini folia ostendunt, inter quae
reticulatim proveniunt caules infirmi sustinentes flosculos inexpansos. N N.
Sii minimi, seu Cardamines latis siliquis effigiem repraesentant, cujus melior
sculpitur figura Tab. sequenti 45.

Campanula Hirsuta Ocimi folio caulem ambiente, flore pendulo.
Caul constat pedali, striato, hirsuto, in multos Cauliculos divaricato, quos
ambiunt folia ampla, and illa quoque non leviter hirsuta, Violae pentagoniae
aemula Caulem amplectentia, sed majora: Flos in summitate Cauliculorum
pendulus, purpureus, Campanularum forma, variis foliorum longiorum and
angustiorum appendicibus, quasi auriculis ad florum basin appositis cinctus:
sequitur semen, ut in aliis omnibus ejusdem classis: Radice nititur exili, quae
singulis annis perit. Messanae in loco dicto lo Ringo nascitur.

Sio minimo Prosp. Alpin. affinis, siliquis latis.
HUic Sio Cauliculi sunt tenues, geniculati, and ramosi: Folia exigua per
marginem uti Fumariae divisa. Flores in ramulorum fastigiis pauci, subeuntibus
Siliquis planis, latis, in mucronem desinentibus, e quibus vel levi tactu
quatuor aut quinque Semina compressa, ac pene quadrata exiliunt. Radix tenuibus
fibris constat. Hujus figura bis repetitur, hic nempe and in superiori Tabula
cum Limonio reticulato. Me fefellit sculptor, qui compendium quaerens
dimidiatam plantam effinxit supra in Tab. 44. Nascitur in Madonia monte in
Sicilia veteribus Nebrode dicto.

Linaria pumila triphylla Sicula:
PRO plantae tenuitate Radix satis crassa, plurifariam in ramos divisa, non
sine fibris quibusdam etiam adnatis: Cauliculi tres aut quatuor palmares,
geniculati, per terram strati; circa quos Folia parva subrotunda, Cruciatae
Dodonaei magnitudine decussatim ad genicula composita. Flosculos non observavi.
Ad montes Hyblaeos in oppido Mililli nascitur.

Explicatio Tabulae XLV.
In Tab. XLV. I. Refert Campanulam hirsutam Ocimi folio caulem ambiente cum
floribus pendulis. II. Sio minimo affinem siliquis latis exhibent. Melius hic
sculpitur atque exprimitur quam in Tab. superiori LXV. b. c. semina e siliquis
exemta. III. Linariam pumilam tetraphyllam ostendunt.

Conyza Canadensis, annua, acris alba, Linariae folio.
COnyza haec priusquam in caulem assurgat, foliorum humi jacentium orbem and
quasi radiantis stellae speciem exhibet: folia huic primo nascenti sinuata, and
hirta, atque versus extremum retusa; quae tandem in caulibus adultis Linariae
sunt aemula: Caulis pedalis, and bipedalis interdum: Flores parvi,
albo-virides, fere innumeri, atque in pyramidis modum dispositi, qui senescente
planta versus autumnum, in unum versum flectuntur, tandemque in pappos
(Conyzarum and Senecionum more) solvuntur. Sapore acris est. Arida planta si
digitis teratur, non insuavi Mali Aurantii odore placet. Ex Creta aut Canada,
vel aliunde allatam negant nonnulli, repugnante seniorum Parisiensium fide,
quibus in prima aetate ignota fuit: quod nuspiam non oriatur, and quasi de
industria sata, hoc copiae seminis papescentis debeatur, quod facile vento hinc
and inde impellitur. Nonnullis after Canadensis annuus dicitur. A Dom. Morisono
in Praelud. Botan. sub Conyza a^^lba acris annua describitur, propter
conformitatem cum Conyza acri caerulea, cum in floribus and seminibus, tum
sapore and odore.

Explicatio Tab. XLVI.
In Tab. XLVI. A. Indicat Conyzam acrem, albam, annuam, dum ineunte vere prima
sua folia sinuata and hirsuta stellatim seu radiatim per terram strata
protrudit antequam caulescat. B. Caulis partem inferiorem foliis longioribus
onustam. C. Caulis partem superiorem floribus in pappos resolutis oneratam.

Eryngium capitulis Psyllii ex Sicilia.
HOC, ad Eryngii plani genus pertinet: quod capitulis Psyllii proveniat sic
appellavimus; constat enim radice tuberosa ad Raphani formam accedente. Cum
primum folia oriuntut, sunt glabra, rotunda, indivisa, sed per oras laciniosa,
longiffimis and capillorum instar tenuissimis pediculis pendentia: Caulis
pedalis capitulis in sunimitate and caulium alis spinosis Psyllii quodamm odo
aemulis, e quibus flosculi prodeunt purpurei; subsunt etiam singulis horum
capitum foliola angusta, longa, dura, and pungentia, multo longiora iis quae in
vulgari conspiciuntur. In neglectis agris, and aridis (ut plurimum) locis magna
copia nascitur circa Saccam, Panormum and Agrigentum, aliasque saepius
memoratas urbes.

Explicatio Tabulae XLVII.
In Tab. XLVII. A. Eryngii capitulis Psyllii radicem tuberosam, pyriformem, cum
fibris dependentibus indicat. B B B. Ejusdem folia glabra, rotunda, serrata seu
laciniosa, and indivisa, longissimis pediculis pendentia ostendunt. C. Ejusdem
caulem capitulis onustum, spinis longioribus and pungentibus rotatim armatis.
D. Ejusdem folium superius dissectum cauli adhaerescens.

Convolvulus Siculus minor, flore parvo auriculato.
SPargit per terram hic viticulosos cauliculos, circa quos folia conspiciuntur
subrotunda, in mucronem tamen desinentia, ac per longa intervalla e longis
pediculis pendentia, sicut and flosculi, qui Calathi aut Campanulae forma, sunt
omnium Convolvulorum minimi, and caerulei, circa quos auriculae, sive foliola,
capitulum ex adverso amplectentia, nascuntur: Semen angulosum quadruplici
loculamento in capsula rotunda conclusum sequitur. Annua est planta. Juxta
Catanam frequenter collegimus, and circa Panormum, sed rarius.

Explicatio Tabulae XLVIII.
I^^ Tab. XLVIII. A. Indicat Convolvuli Siculi minoris, etc. radicem, and prima
folia ex eadem orientia, perque terram projecta. B. Caulis viticulosi partem
foliis adultioribus oneratam. C C C. Caulem viticulosum per terram convolutum;
and adultum, foliis alternatim positis, fructu, seu capsulis and floribus
oneratum. d d d. Capsulas. c c c c. Flores campanulatos minimos. ff. Semina
angulosa.

Heliotropium Siculum maj. fl. amplo odorato.
CAuliculo constat ramoso, versus terram reclinato: foliis in rotunditate
oblongis, candicantibus, leviter hirsutis, and quasi villosis, seu lanugine
obductis. Heliotropio vulgari non absimile est quoad caulium and foliorum
compositionem; floribus autem variat, qui multo majores sunt, and suaveolentes,
Smilacis asperae aut Meliloti ritu: caulis fastigio flores saepe veluti in
umbellam congesti versus extremum cohaerentes, alioquin secundum ramulorum
flexum, ut in vulgari, ordine peramoeno digeruntur. In eadem Tabula
collocavimus Heliotropium majus vulgar and nostrum Siculum flore maj. odorato,
ut melius hujus nostri observetur differentia a vulgari. Non long Catana in
asperis, and segetibus copiose crescit alteri permixtum, unde cuivis facile
constabit me non esse hallucinatum.

Explicatio Tabulae XLIX.
In Tab. XLIX. A A A A. Indicant Heliotropii Siculi maj. flore amplo odorato
flores multo majores vulgaris ad ramulorum flexus. B B B B. Capsulas seminales
post flores deciduos. C. Flores majores veluti in umbellam congestos. D. Caulem
vulgaris foliis and floribus onustum. E. Flosculos reflexos ejusdem ostendit,
ad discrimen determinandum inter Heliotropium vulgar and nostrum Siculum fl.
odorato amplo.

Lychnis noctiflora minima, fl. exiguo.
ERadice parva leviter fibrata Cauliculos plures, tenues, primum per terram in
orbem stratos, folia ad genicula bina e regione posita, angusta, uncialia,
Linariae minimae seu Spergulae aemula gerit haec nostra Lychnis; quorum in sinu
subinde foliola alia duo nascuntur brevissima and tenuissima: eriguntur demum
cauliculi stipatu numeroso geniculati, multiplices, in ramos divisi, nonnihil
pilosi, ut and folia, quorum quae ad summitatem accedunt, sensim breviora fiunt
and latiora. In summitate and foliorum ultimis alis subrubri exeunt flosculi
quinquefolii, Alsines magnitudine, capsulis minimis Lychnidum forma inserti.
Tota planta viscoso quodam glutine manus inficit.

Spongiae ramosae varietas.
SPongia haec ramosa oritur ex una continuata and singulari radice, atque in
multos ramos sursum versus funditur, adinstar cornuum cervi, quorum substantia
est mollis, levis, and lanugine multa obducta, coloris gilvi, vel potius ad
ferruginem inclinantis quoad capacitatem interiorem; Calathi formam
repraesentant ramificationes ejusdem.

Explicatio Tabulae L.
In Tab. L. A. Cauliculum Lychnidis noctiflorae, viscosae, minimae, in
ramusculos divisum indicat. b b b. Flosculos pentapetalos, atque quina foliola
interstitiis petalorum substrata. C. Radicem varietatis Spongiae ramosae. D D
D. Ramificationes seu divisuras ejusdem.

Jacobaea multifida umbellata annua.
ERadice tenui, parva, folia plurima per terram strata, uncialia, and
triuncialia nonnunquam, Jacobaeae more lobata, supra virentia, subtus incana in
extremo rotundae circinitatis in margin sinuata, emittit haec Jacobaeae
species, quorum e medio caulis assurgit pedalis, alatus, rotundus, leviter
hirsutus, foliis cinctus primum Jacobaeae divisura, demum Absynthii modo
tenuiter incisis: hic caulis in summitate pluribus ramis palmaribus quasi laxe
umbellae in modum dividitur, quorum cacuminibus insident flores petalis latis
and planis aureo color fulgentibus and cingentibus umbonem pariter aureum, ex
multis staminulis concoloribus conflatum, qui tandem recedit in semen papposum
aliarum Jacobaearum more. Annua est planta. Nascitur ad Agrigentum and oppidum
Montapertum dictum.

Explicatio Tabulae LI.
In Tab. LI. A A A. Indicant radicem protrudentem folia rotunda, laciniata, per
terram strata Jacobaeae annuae. B. Ejusdem Caulis superiorem partem foliis
multifidis oneratam. C. Florem plene expansum. d d d. Flores nondum plene
expansos. f f. Pappos floribus succedentes, calici adhuc involutos. g. Pappum
absolutum.

Scabiosa marina Rutae marinae folio.
SCabiosa haec a vulgari Columbaria sola compositione foliorum distinguitur:
hujus folia ima plurifariam and confuso ordine dissecantur, adinstar Rutae
caninae, seu Scrophulariae tenuifoliae, color etiam saturatius viridi
afficiuntur. Vide 1 Tab. 40. ejusque ibidem delineationem imperfectam.

Explicatio Tab. LII.
In Tab. LII. A. Pediculum foliis inferioribus onustum Scabiosae marinae Rutae
caninae folio indicat. B. Caulem ejusdem foliis tenuius dissectis oneratum. c c
c c c. Capitula semine praegnantia. d. Semen ejusdem exemtum.

FINIS.

