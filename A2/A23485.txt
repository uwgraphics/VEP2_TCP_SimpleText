DE TERMINO TRINITATIS ANNOI. regni regis Edwardi quinti.
EN brief Dacco^pt le def. fuit agard dacco^pt, yer que un Capias ad
co^putandu^ fuit agard return^ etc. Account
Et le def. vie^t eins per cpi corpus, et les auditors fuer^ a luy assigns per
le court, per que le party enter en account. Et cestuy def. en discharge de ce^
action, pled un payment a vne I. at Style per le commandment le pl, and le pl
trauers. le commandment, and sur ceo fuer^ a issue, et apres lissue join le
def. fuit less a mainprise per recognisans, et puis lissue fuit discont^ per
le demise le roy E. quart deuant le verdit done, per q^ le pl vie^t en court,
and pria Capias ad computandum de nouel, ou tiel proc^ come le court agarde.
Brian, moy ^emble capias ad computa^dum ne serra agarde en cel cas, car le def.
adeuant ad enter en account come appiert per record and ad account, car il ad
plede un payement de touts les deniers, and pur aver capias ad computa^dum, il
serroit pur fair^ luy de account arere quel ne poit este, issint moy semble que
resom^ serra agarde, and que il apperoit per attorney, car les mainpernoures
sont discharge per le demise le roy quod curia concessit. Catesby, sir moy
se^ble q^ capias ad computandum serra agard de nouel, car il and pleirun^t
account, car il nest forsque en account, and il couient a touts foitz si un
soit accomptaunt que il serr^ en guard, and nemy per attorney, carsil soit
troue en arrerages, il est aiuge execution pur mesine. Et pur ^e^ moy semble q^
la nest ascun anter voye dauer luy en execution, sil soit troue en arrerages,
et pur ceo moy semble que capias ad computan dum serra agarde. Chock, si un
ho^e soit en exec^ per force dun capias ad satisfacien dum, and il vient en
court, and mo^stre rel del pl, and pria Scire facias and ad, et le pl vie^t and
trauerse le fait, and les parties sount a issue, and puis deuant que soit try
le issue est discontinue per le demise le roy. En apres le pl. purroyt suer un
Rescire facias enuers le def. que fuit en execution conteignaunt tout cel
matter et lissue etc. Et si le party def. ne appiert en proper person, le
party pl. nauera auter capias ad satisfaciendum, mes le def. serra resceu per
at tourney pur maintener cest issue, and issiut icy. Collowe, sir, moy semble
que les mainpernoures serront charges pur aver luy cy eins, et le party pl.
poit aver un capias manucaptores. s. pur non apparaunce. Catesby, ceo il ne
auera, car le recognisaunce est defete come le remnaunt per demise le Roy, car
lou charge fuit dauer le party coram Justices, mes nostre master est ore
mort, et ne sumus ore ses servants, eins le Roy que ore est nostre master,
et issint lour charge determyne, Et adiourne ad alium diem. Vauisour pur le
plaintiff pria un Rescire facias enuers le defendaunt pur fair luy vener, and
pur maintener ceo issue, car si un brief derrour soit port enuers un que ad
recover en brief de det, and ad le def. en execution pur mesme le duity, and
puis est less a mainprise per recognisance, et deuaunt le judgment affirm ou
disaffirme le plee est discontinue per le demise le roy, en cel cas le def. en
le brief derrour auer^ vne scire facias enuers cesty que fuit en execution que
suist le brief derrour, pur monstre pur que il ne auera execution de primer
rec^, car sil aueroit tiel brief, auterment il serroyt sauns remedy, si
lauter ue voillet suer un Rescire facias, and le regarnishement del brief
derrour, car le ley serroit si un soit vtlage, et purchase de ceo charter de
pardon, et ad scire facias enuers le pleintife en loriginal, et denant que le
scire facias est return le roy murrust, issiut que le ple est discontinue, en
cel cas nient obstaunt cest matter un capias vtlag. serra agarde enuers luy,
and al suit del party, quod fuit concessum per curiam. Et uncore sur le capias
il poit pleder ceo pardon, et donques responder al party. Et uncore en cel
case, cesty que est vtlage poet vener and suer Rescire facias enuers le
pleintife, sil voit come il fist deuaunt, and sur ceo aueroit cest chartre
allow, and sil ne voet suer, le plaintiff auera le capias vtlag. et issint icy
le defendant poet venir en court, and auera scire facias enuers le plaintiff ad
audiendum iuratam, and sil ne voit suer le plaintiff couient, ou auterment il
serra sans remedy, issint scire facias serra agarde. Collowe, Moy semble que
le pl auera resom^ tout le matter, car le original en cel cas est outrement
determine, car la est sur laccompte un auter judgment pur estre done, et ceo
est dependant sur le primer original, issint moy semble que resu^mo^s serra
agarde. Catesby. Ceo ne poet este, car le iudgeme^r que serra done a ore, serra
done sur le matter commence puis le primer judgment, come si home recover en
un action, et puis il suit un Scire facias pur auoier execution de ceo, le
party poet ple der. sur le scire facais chescun ma ner de plee. Et si error
soit en le judgment done en scire facias, adonques le party poet auoier bone
brief derrour sur mesine le judgment, le primer judgment esteaunt en son
force. Et mesine le ley est del cas de redisseis. car ceux poient este reuerse
and le primer judgment en lour force, issint en manner il est un original, and
le primer original determine, issint icy apres le judgment done pur account,
and puis capias ad computan dum pur auoir account, et les parties sur laccompt
sount a issue, et puis est discontinue per demise le roy, ore le pl poet aver
Rescire facias, come ad este dit compernaunt tout le matter puis le judgment,
et per cel Rescire facias, le plee serra pare^tre les parties en mesme le
degree que il fuit deuaunt le discontinue en mesme le cas sil enter en laccompt
gratis, ou per capias ad computandum, ou scire facias ad co^putandu^ etc.
Collowe, sil ne poet auoier resom^ de tout le matter puis le original, douques
il poet aver Scire facias horse del primer judgment, pur mr^e pur que il ne
doit accompt^ de nouel. Chock abijt, car il fuit graunde mischief, car sil
doit accompter de nouel, ado^ques per cas ensueroit graund mischief a lun
party ou a lauter, car sil doit accompter de nouel, do^ques il couie^t dauoir
nouel auditors assigns, and les auditors per cas ne voillent allower tiels
paime^ts come lauter allowra, and per cas ils voillent allower pluis que
lauters voilont, le quel serra disaua^tage al pl, and tout ceo que e^ deuant
audit^s assign^ est de record. Et per mesme le reason que il poet aver Scire
facias, pur mr^e pur que il ne acco^ptera, per m^ le reason il au^a un capias
ad co^putandum, quod oe^s Iusticiarij concesserunt. Et puis touts les Iustic^
fuer^ accord q^ le pl au^a un scire facias co^perna^t tout cel matr^, and aprez
c^ il au^a habeas corpora, disc^ enu^s les iur^. Et les parols del scire facias
fuer^ lies, and fuer^ quoth Scire facias. s. le def. ad audien du^ iurata^ et
etiam iuditiu^. Et puis Vauisour mr^e al court com^t q^ lissue serra try en
aur^ count q^ lou lacc^ est port, car le paim^t e^ all en foreine cou^ty, and
pur c^ est a voire en q^l cou^ty le Scire facias serra agarde etc. Brian. Si
ho^e vouch en un Praecipe qd' reddat, and puis le voucher plead un foreign pl
and so^t a issue, si apres cel issue soit discont^ per demise le roy, la le
resom^ serra sue lou lacc^ est port, and issint icy, quoth Cates by conc^, and
disiet q^ il au^oit l proc^ enuers le jury en laut^ county. s. Habeas corpora
us les iurrours etc.

STarkey record de Loundres vient al comen bank, Account
et dde auis. de les Iustic^ de m^ le bank, q^ si acc^ de account soit pert
enu^m un aur^, and cou^ta enu^s luy come s^ receiver, and laut^ vient and dit
q^ le pl bailla a luy m^ le chose a baille ouster a un estra^ge a q^ il ad
baille and dd iuges si acc^, encou^tre q^l venust eins le pl, and dit q^ puis
le dit liuer^ and deuaunt le bail al estra^ge, il conmaunda luy pur luy
rebail, and dde iuges, et pria ces dam^, si cel repl soit bon ou nemy etc.
Chocke, Moy semble que il nest bon, car quant le pl deliver cel chose pur
dliuer a un estrange, per cel delivery le ley ente^d que le property est a
lestrange mayntenaunt, et si le property soit a lestr^, adonques il couient
deliver a luy nient obstant le commandment, car sil ad property, il est
adonques chargeable a lestraunge per voy dacc^, et issint le commandment
void. Catesby, semble le contr^, car coment q^ il ad command luy pur bailler
cel chose a lestrange, ieo say bien q^ per cel il est chargeable ouster a
lestraunge conditionalment. s. a le pleasure de luy q^ baille, car sil ne
restreint q^ commandment donquez il est chargeable ou auterment nemy etc.
come ieo die a vous preignes mon chiual and deliver ceo a un tiel pur
chiuaucher al Euerwike, nient obsta^t ceo, ieo poy restreiner mon commandment
fait a vous, car en cel point vous estes mon servant, and pur ceo ieo bien
poye vous restreyner de ceo que ieo aye vous command auaunt, car ieo pose q^
ieo deliver a vous ceo r^ deu^s queur ieo doy a un autr^ pur deliuer^ a luy, en
cel cas perauentur^ deuant le live t^ oustr^ le der^ rel moy, en cel cas ieo
restrein^a le co^mau^dem^t, auterme^t ieo serra a grau^de mischief issint en
cel cas, issint moy semble que il fuit bou restraint del commandment, and que
il fist tort pur deliver ceo oustr^. Brian a mesme lente^t, quant a ceo. s. que
le 2. co^maundem^t restreint le primer, car il est contrariant a le primer, mes
moy semble que le plee en bar nest my bone, come adire que le plaintiff
bailla a luy etc. pur baille oustr^ a que il ad bailla, car ceo fuit bone plee
en discharge de laccompt deuant laudit^s, and nest en barr^ daccompt, car per
son plee il ad confess q^ il fuit accompt^ per le resceit en tiel manner,
issint il ad confess luy deste accomtable, and tant amount, and est emply que
il doit rend account de mesine le chose, et donques il vst este reason q^ il
doit aver este aiudge daccompt^ sur son plee, and que il aueroit cel matter en
discharge de cest account deuaunt les auditors, issint moy semble le plee
nest pas bone, mes sil vst este bon, donque le replication est bone. Et Starkey
ne poet tarier, and pur ceo Brian ne argue pluis. Et Catesby dit q^ le ple est
acsets bone en bar, and issint fuit loppinion de plusours auters apprentices.
Et puis Catesby mit un diversity lou un est accomptable conditioneim^t al
primes, et lou nemy com^ en cel cas il est accomptable, sinon pur le non
deliuere, que sil ad ceo deliver il nest accomptable, mes si ieo deliver cerr^
deniers a un home pur deliver a moy arere etc. et puis ieo commaunda a luy pur
deliver les deniers a auter, la coment que il deliuere ceux oustre uncore la il
couient daccompter, and de monstre cel en discharge de son account, et le cause
est pur ceo que il fuit accomptable adeprimes, et issint icy fuit il en cel cas
smon conditionalment. s. pur le non deliuere etc. et issint le ple bon car etc.

COllowe vient al bar, cui in vita fuist sue horse de cel bank, Resom^ in cui
in vita
et le brief fuit retournable a le 15. iour de S. Trin^, et lessom^ que somm^
le party sur le terre summona le party. s. le tenant deste deuaunt les
justices nostre seigniour le roy a West m^ a le xv. ioure de Corporis Christi,
le quel xv. iour fuit un iour apres le iiij. iour del return de le xv. de S.
Trin^. Et il dit que il fuit fait per fraud al intent que il mitteroit le
tenant de son essoine, car ils vsent este essoine en plee de terre, and auxi
en le plee parsonel le primer iour apres le retourn^ etc. Chock si soit issint
vous poyes gag. vostre ley de le non some; car vous ne fuist some accord a le
ley del terre. Catesby. Ceone poet il per co^scie^s q^ il mitte cel matter en
paies sil fuit some ou nemy, ils doyent trouer pur lour conscience que il fuit
some etc. Et auxy home ne vnques gag. son ley de le some en vne resom^ come il
erra sur loriginal. Chocke. Ceo serra il auxi bien come en un reattachement le
party dira que il ne fuit reattache per xv. iours, and ceo vous voyes en
nostre livers. Catesby, en cel cas il serra try per lexaminatio^ del viscount
que attache etc. Mes vous ne vnques veyes en vostre livers que home gagera son
ley de no^ some en un resom^. Choke, et Brian econtra, ideo quere de ceo etc.

UN Appel fuit sue per un feme del mort so^ baron, Appelle resom^.
and pur c^ q^ asc^ de les def. fuer^ nosmez daur^ count q^ lou lappel fuit
port, pur c^ un br^e, s. un capias oue poclam^ fuit s^^e en l count lou il
fuer^ nou^n^z accord al estat^ q^l fuit return^, and un exigent fuit a guard,
and deuant le return del exigent le ple fuit discont^ per domise t^ roy, and
le pl. ad sue un reattachem^treturnable al xv. de S. Trin^, and ceo matter fuit
mr^e per Keble lappre^tice, and dde advise del Iustic^ si entant q^ le pl. ad
ewe un br^e oue proclam^ accord. al estatut en ceo original, si a ore il voet
aver un exigent sil couient dauer auter br^e oue proclam^ ou nemy, and il
se^ble q^ nemy enta^t que lestatute est execute en cel point en cel original a
un foits. Ienney justice, est vostre reattachm^t general ou special. Keble, les
parols sont, quoth sit in eod. statu quo fuit tunc, mes il nest recite en le
reattachement coment cel process fuit agarde etc. Fairefax. donque est en mauer
forsque un geueral reattachem^t, and donque process de nouel fuit agarde etc.
Ienney. Vous entend. que si un appelle ou reattachme^t soit sue, adouque le
tenant ne poet varier de son ple, and issint en chescun nature de action, mes
sil soit general, adonque le ley est contrary, et pur ceo si vostre
reattachement soit especial, adonque il nest necessary dauer le br^e oue
proclamac^, et si soit gener^ donque est necessar^, issint auises vous been.

BRigges vient al bar en le co^en bank, et mr^e com^t un I. S. 2. cofers,
Trespass.
et auters biens etc. enconter q^l vient le def. per Vauisour, quaunt a tout
forsque le coferz, rien culpable, and quant a eux il disoit q^ ace^ ne doit
etc. car il dit q^ long te^ps deua^t q^ le pl rie^s auoit en m^ les bu^s q^ un
W. S. friar del pl fuit poss. de les dites cofers come deses propres bn^s, et
issint poss. dona a Dale en le count de Midd. m^ les cofers al def. ils
estea^t en poss. de cesty que done. Et puis le dit W. S. fist son exec^ le pl.
and morust, per force de quel les coferz viend. c^ le poss le pl. et le def.
eux prist come bien a luy list, et demand iuges etc. Brigges, il se^ble que
cel pl nest pas bo^, car le def. ad allege que long temps deua^t que le pl.
riens auoit, le property fuit a luy que dona, et and allege lou il auoit le
property. s. en quel lieu, issint si vne issue fuyt join de le property il
ne poet este troue, car null lieu est all, issint que lenquest poet este prise,
et come moy semble bone issue poet este prise sur le property, come a dire que
le pl. fuit poss. come de ses proper byens, et le def. eur prist sauns ceo que
le property est a luy q^ dona etc. et issint bone issue poit este prise sur le
propertye. Et pur ceo moy semble que il doit monstre en quel lieu il auera le
property per cause de trial. Brian, le plee est assets bone, car a ore quaunt
il gist le property en luy, et ne dit quel lieu a toutz foites il serra
entendue la lou laction est port, et issint en chescun case, si les parties
sount a issue, il serra try la lou laction est port, sinon que auter lieu
soit allege come est en action de det ou trespass le def. plede releas de toutes
actions personel, ou un arbitrament, ou ascun auter tyel discharge, sil ne
allege en cert^ lou ils fuer^ faits, ils serra ente^d per le ley lou laction
est port, et issint de surrend, de terre etc. Et m^ le ley serra en pie de
terre si le r^ plede rel on confirmac^ etc. ils sount entend sur le terre, et
la serra try si auter lieu ne soit all, et issint en cest case. Et issint le
plee bon, et cum hoc co^cordat: Chock, dit que si ho^e ad le property dun chose
en un lieu, il ad le propertye en tout le monde, car home ne poet aver le
property en un lieu certain, mes en chesc^ lieu, and do^que qua^t il dit q^ W.
S. don^a tiel lieu, donque il au^a property la, and il bn^ poit ee^ try la,
and c^ e^ lou lacc^ e^ pert, Et issint fuit loppinio^ de toutz lez iustic^. Et
pes Brigges dit que il ne voilet auoir un ieo fail, and dit al pl plede per le
man^ etc. Vauisour, et entant q^ nous etc. ddos etc. Et puis a auter iour
Brigges vient and waiue le demur^, and dit q^ bn^ and verity e^ q^ le property
fuit a le dit W. S. mez il dit q^ long te^ps deua^t q^ il dona le a def. il
dona a le pl do^que en s^ poss. and pur c^ il fist le pl. son exec^ and
murrust. Et puis le def. vient, and prist eux horse de son poss. le q^l matt^
etc. Et donque Brigges dit a le court, q^ ore il nest en ascu^ ieopardie dun
ieofaile, nie^t ob. q^ le def. doit auoir mr^e en son bar lou le property
fuit a luy que dona, car le cause pur q^ il doit aver este mr^ e fuit pur ceo
q^ l pl poet aver prendre un issue sur le property, and donque ils ne scauer de
que lieu le venu viend, mes ore c^ est confess de nous q^ il auoit le property
en le manner etc. issint le cause de mr^ans est determine, entaunt que ore null
issue poet este join sur ceo, come en caz q^ e^ un formed port per un deins
age si le ^ plede le garr^ dau^c^ le dd en bar oue un assets, ore le dd poit
demr^ en ley, pur c^ q^ il ne mr^e en q^l lieu lassets est, mes sil refuse ceo
et confess lassets, and dit que puis le disce^t un estrange ad recou^ enu^s
luy per un eign^ title and suit exec^, and cest record certify enco^ter le
def. ceo nest ieofaile e^ta^t q^ lassets fuit confess and avoid, and issint
est le cas al bar, quoth oe^s iustic^ concesser^. Vauisour dit q^ il ne dona a
la pl. prist, and alij econtra etc.

EN un Praecipe quod redd. le t^ vouche a garr^ un q^ vie^t eins per proc^ and
plede oue le dd and fuer^ a issue. Prcipe quod reddat.
Et puis le pl. fuit discontinue per le demise le roy, and le q^stion est si le
resom^ serra agard enuers le t^ sole, ou enuers le t^ and le vouche, ou enuers
le vouch tm^. Suliard dit q^ il semble que le resom^ serra verse le r^ ad
audiendum iudicum, car le iug. serra enuers luy, and le resom^ serra enuers le
vouche, et ceo ad audiendum iurat^, issint en man^ seu^al resom^. Brian, moy
semble que vous preignes bon voy and un certain voy, and sil soit auter il est
err^ come moy semble. Choke, moy semble a le cont^, and dit q^ ceo q^ enu^s le
t^ est surplusage and void, car il semble q^ est bon enuers le vouch tm^.
Vauisour, sir ieo sue de counsel dl pl. mes moy se^ble q^ il serra agard verz
le vouche sole, and cel recite enuers le t^ fait^ ceo err^. Et sir, ieo ay vieu
en le comen bank e^ iourz passez, q^ lou un br^e de fauxing. fuit port enuers
le seneschall du^ court barr^, and enu^s le sut^s, que pur c^ q^ le seneschal
fuit nosme en le br^ il fuit abatus, pur c^ q^ il ne doit aver nosme en le
brief, and a m^ le te^ps fuit tenus q^ si fine soit leave en le comen bank
coram T. Brian milite, et auters de sem companio^s and nosm^ lour nosmes en
cere^ come R. Choke and W. Catesby etc. si un 2. ne soit justice de m^ le bank
coment q^ le remnaunt sont, q^ pur ceo il est err, quoth Brian and Catesby
negauer^ etc. Brian dit q^ en cel cas ici un iug. est pur ee^ done enuers le t^
perauenture.s. si lissue soit try enuerz le vouch, et auter iug. pur le t^, et
ceo est pur aver este value. Et pur c^ necessar^ que le resom^ soit agard enu^s
le t^, and auxi enu^z le vouch. Et sir com^t voile vous dir^ si le br^ de
detinu soit port, et le def. pria garnishm^t and le garnishe vie^t and plede
oue le pl. et so^t a issue, and puis le pl. est disco^ t^ per demise le roy ne
serra en cel cas re some enu^s le def. and auxi enu^s le garnish. q^ si dic^,
and le cause e^ pur c^ le judgment serra enuers le defendant de le chose
demand enuers quicunque que lissue soit try, et enuers le garnishe damage
serra agard si lissue soit try enuers luy, et il auera damage verse le
playntife si soit troue pur luy etc. issint icy etc. Catesby coment que soit
ley que le resom^ ne doyt aler enuers le vouche tantum, uncore il nest error,
car il nest forsque un Judicial brief, et serra amend si mestier soit, mes
pur ceo que lez Justices fueront en diverse opinions, il fuit adiorue etc. Et
fuit dyt per diverse apprenticez la present a le bar que est aiudge en nostre
livers, que si le tenaunten Praecipe quod reddat fait def. etc. et un est
resceu, et plede oue le demand, et puis le ple est disco^tinue come est icy,
que la le resom^ serra taunt solement verse le tenant per resceit tantum, and
issint il semble il serra enuers le vouche tantum, ideo qure, car moy semble
diversity parenter les deux darrein cases, car en lun cas le judgment serra
verse le tenant, et en lauter enuers le tenant, and auxi enuers le tenant per
le resceit etc.

NOta que fuit dit en mesme le plee que apres que le tenant en un Prcipe quod
reddat ad vouch, and le vouchee vient eins, Nota.
que apres nest ascun continuance verse le tenant, quere etc.

UN brief sur lestatute de Richard, Brief sur lestatut de R.
fuit port enuers A. B. and C. D. vient and plead ne rien culp^ prist, et A.
and C. les def. vient eins per Townesend, et diount que cest action ne doit il
maintener car ils diount que un B. fuit seisie de mesme le terre en son demesn^
come de fee, long temps deuaunt que le plaintiff rien auoit etc. Et issint
seisie enfeffa le defendant, per force de quel ils fueront ent seisie en lour
demesne come de fee, et le plaintiff enclaimaunt eins per color dun leas par
mesine B. lou riens passa etc. enter sur q^ les defend reentre etc. Bridgis pur
le plaintiff dit que mesme B. que est nosme en le brief, and mesme B. per que
ils ount suppose le feoffement est vne mesme person, et nemy diverse et a cel
plee plede per le manner etc. Brian, Pur que nest cest plee assets bone que le
defendaunt ad plede. Briggis, Sir moy semble pur ceo queils ne ount fait title
forsque de lour possession demesne, car ils ont suppose que vne deux que est
suppose este vne des trespassoures.s. vne des defendauntes ad fait le
feoffement, issint que il ad conueye son title de ceo quel mesme fuit seisie de
luy mesme. Catesby. Le plee est assets bon, car sil vst dit q^ mesme B. fuit
seisie and enfeoffa les defenda^ts, and issint fueront ils seisies tanque per
le plaintiff enclaime eins per color dune leas etc. enter and les def. enter,
ceo est bon plee, car ils ount monstre a eux title a le terre, and vne
disseisine puis par le plaintiff, and vne reentr^ etc. Et vous ne voile dedire
s^ vst dit que long temps deuant que le plaintiff riens auoit que mesme cestuy
Bank fuit seysie, et enfeoffa les defendauntes etc. et vne reenter arrere, a
ore il est bone plee, et a^^y bon est lauter, car il serra entend que le
feoffement fuit fait deuaunt que le pl. riens auoyt tanque le contrary soit
monstre, and issint le plee fuit tenus bon. Et puis Townesend dit, que son plee
est que long temps deuaunt que le pl riens auoit, que B. fuit seisie etc. Et le
court dit que il fuist assets bien en auter manner etc.

DAuers apprentice vient en ba^ke le roy, Trespass.
and monstre com^t un ad port un br^e de trespass, quare clausum fregit etc. Et
le defendant vient and dit que actio non, car il dit que le lieu etc. est un
close contemaunt en luy mesme un acre de terre, et il justify lentre per cause
dun leas pur term des ans fait per le pl. and a ceo diomus nous que le lieu
lou etc. nous supposomus le trespass est un close appelle Buckes croft, le quel
conteigne en luy mesme un acre et un rode, et entaunt quil ne responde rienz a
c^ nous demaundomus judgment, and priomus nostre daminages, and le def. fuit
charge de respondre a ceo, pur ceo q^ il ad done a luy un nosme etc.

ASsise de rent fuit port per un John Worseley,, Assise de rent.
deane de la chapter de Poules, et per le chapter enuers vne Alice Gloss. and
le deane, and le chapter fierount lour pleint de xxiii. s. iiii. d. de rent,
issaunt horse de trois acres de terre, per que Sulyard vient pur le defendaunt
q^ appiert per attorney, et responde come deuaunt del franketenement, et dit
que quaunt a ascun rent issaunt horse de vne des acres, il demand judgment de
brief, car il dit quil tient mesme le acre iointement ouesque un John at
Style, le quel est en pleine vie del feoffeme^t dune R. D. nie^t nosme en le
brief, and demand judgment de brief, et quaunt a ceo si troue ne soit, il
dit quil ne fist ascun tort ne ascun disseisin, et quaunt a un auter acre des
dites acres, il dit que and riens en mesme le terr^ iour etc. ne vnques puis
etc. Et si troue ne soit null tort, null disseine. Et quaunt a ascun rent issaunt
horse del terre, il dit que assise ne doit estre, car il dit que un William
Say, predecessor del pleintife, deane de mesm^ le chapter, vie^t en le nosme
de mesme le deane et chapter al feast de S. Michael, and demand le dit rent
dune John Maleon, adonques esteant tenant et il paya: et puis al feast de S.
Michael adonques prochein ensuaunt, mesme cesty deane vient come deuant, and
demaunda mesme le rent, et le dit Deane voile (...) distrein^, et le dit I. M.
fist rescous. Et puis le dit William Say mor^^^, and le dit John Worsely fuit
eslieu deane, sans ceo que le dit William Say, ou le dit John Worseley, ou
ascuns auters successors de le dit William Say mesme etc. fuit seisie de le
dyt rent puis, en quel case le dit John Worselye doit aver son brief dentre
sur disseism, de un disseisin fait a son predecessor, and nemy lassise.
Vauisour, qua^t a le primer acre soul tenant come le brief supp^, sans ceo
que lauter etc. riens ad prist, and alii econtra. Et quaunt a lauter, tenant
come lass. supp^ prist, and alij econtra. Et quant a la tierce, cel pl. nest
pas bon, car il ne amou^t forsque a general issue. s. quil ne fuit vnque seist
issint quil poet estre disseisie et pur ceo il prendre cel issue, come en
brief de Dower si le tenant monstre que le baron le demaundant nauoit vnques
riens forsque pur term de vie etc. ceo ne amount a pluis que ne vnques seize
que dower el puit, et pur ceo il prend cel general issue, and issint icy. Brian
qn^t a ceo respoignes, car en assise le tenant auera especial matter en son
perlee et especialment, quant il est pur ^uer advantage pur le pled de c^ et
serra euquer^ per lassise, and issint fuit loppinion de touts les Justices.
Vauisour pur auter cause il nest bone, car il ad monstr^ un paime^t al feast de
saint Michel, and un payment and un resceit al feast de saint Michael, and and
mye monstre en q^l an etc. issint le plee nest bone. Catesby, il serra prise
pluis fort encounter luy, et pur ceo preignes vostre advantage car il ne poet
estre auterment prise mes quil fuit en le vie de W. S. et donques il nest cure
a luy quicunque temps quil fist, issint le plee est assetz bone, nient obstant
etc. Vauisour, il nest boue pur un aur^ cause, et ceo est pur ceo que un Deane
and un chapter ne poient este disseisies dun rent car ilz serront touts foits
deem en poss. car dun rent home ne poet este disseisie smon a son pleasure et
pur ceo le ley entend nient obstant que rescous soit fait que a touts foits le
poss. de mesme le rent continue en droit del chapir^ Et si serra issint
entendue adonques lassise est maintenable coment que null seisin fuit ewe puis
le rescous et issint moy se^ble lassise etc. Suliard al contrary et come moy
semble que le Deane and chapter serront semble a un abbe et son covent. Et si
un abbe et son covent sont disseysies, and puis labbe est dereygne ou est mort,
la labbe etc. serroit myse a lour. brief Dentre sur disseisyn, issint moy
semble icy en cel case. Brian, cel cas ne^ semble a un abbe ou priour, car come
vous dits ils serront myses a lour brief Dentre etc. car si un abbe soit
disseisi and morust labbe est myse a son brief dentre, de quibus, mes si un
dean and chapter sont disseysies et le deane murrust, et un auter essieu la le
dean and le chapter ^aueront assise, and le cause est pur ceo que le deane and
chapter sont un corpse entier, and qua^t le deane est mort, uncore le chapter
sont parsonnes able de suer^ etc. et issint nest le covent etc. Et issint est
dun mair^ et comminaltie coment q^ le maire murrust pend ascun action, uncore
le brief nabatera, and issint de deane etc. Item si un deane fist feffement de
terre le chapter, ceo est un disseis. al deane and le chapter and ils ioynder
en assise, et le cause est pur ceo que le deane et le chapter sont un corpse
and null chose fait per ascun deux ne preiudicera le chapter, car sule deane en
le nosme del chapter voyll commaunder^ un pur demaunder^ un rent, cest
commandment nest bone. Et coment que le deane mesme voet demaunder rent en
nosn^ del deane and chapter il e^st bone, car il couient dauoire un
commandment de south le seal del chapter ou auterment il nest bone. Et
issint est dun maire et un comminaltie, mes de un abbe et un covent le ley est
tout auter, car si abbe fist feoffement, le successor serr^ mise a son brief
d Sine assensu capit^. Et issint pur ceo come moy se^ble q^ il ne poet estr^
disseis. al deane sinon que il soit disseysin al chapit^ pur ceo q^ le droit a
toutz foitz continue donque nient obstant le rescous le dean and le chapir^
fuer^ en poss. donque de cel disseisin ils ount bone cause dassise. and le pl
ne^ bone, et issint fuit loppinion etc.

VAuisour vient al barr^ and mr^a com^t R. Sutton and Elizabeth Foster fuer^ al
issue en br^ de detinue, Residuu^ del br' de Detinue.
and lenq^st passa pur R. S. le pl al iour de Nisi prius ro^e ap pert per le
record pur q il pria son judge. Towns. al judge. ne deues aler come appert per le
record lenq^st ad troue q^ le def. detie^t tout ceo q^ le pl ad count. Et l
declarac^ fuit de cert^ annells door oue lapiz presyeux. s. un ouesque Ruby,
and un auter oue un diamond, and ad auxy cou^ta de cert^ perches de pannes. s.
xii. perches de pan de color de violet, and xii. perches de blew, and
mo^stra le price cert^ de chescun chose, and de chescun perch, and auxy il
counta de un bag enseal oue. x. li. de ore, and lenquest ad assesse le dam^ a
xxx. li. pur tout c^ q^ il ad count except le argent. Et lenq^st dit oustr^ en
lour verdist, si les dits iuels and le pan and touts forsque l bag one lm
x. li. ne poet estre ewe que adonque pur les dits iuels etc. forsque le bag
etc. le pl recou^a xx. li. et pur le bag ouesque le ore x. li. donq^s vous ne
poies al iudgem^t aler sur cel verdist, car les damages a touts forsque le
bag sont en un generaltie les queux doient este several chescun per luy. s.
chescun annel per luy mesme, et chescun perch de pan per luy et pur cel
intent que si le visc^ a que le brief serroit direct pur delinere cel chooses
sil ne poet eux trouer pur ceo que ils sont esloignes, do^que le court
agarderoit exec^ des damagez des bienz le def. accord a le verdist, and en cel
cas les dam^ sont general issint coment que le viscou^t return que parcel de
les biens soient esloignes, and q^ il ad deliver le remenant pur ceux que sont
esloignes null value est allege en certain, issint q^ le court poet fair leave
des biens propers a mesme le value, car le value ne appiert. Et en mesme le
man^ si le def. voil vener cy en court and tend touts les chooses forsque un
annel, ou forsque un perch del pa^ne, il est encertein q^ldam^ le pl au^a, pur
ceo q^ est esloigne et pur ceo, ceo est un ieofaile come en br^e de Trn^s de
bn^s enports and debruser de cest meason and le def. pled several plees et
lenquestes troue ambideux oue le pl and assesse dam^ oustrement si lun pl ne
soit assets bone, issint que est un ieofaile, coment que laut^ plee soit assets
bone, la null judgment serra done, and vnc^ le pl ad bone cause de laur^ trn^z
pur auoir^ dam^: mes pur ceo q^ pur ambideux trn^s les dam^ sont entier and
nemy seuer^, et pur lun il and cause dauoire etc. Pur ceo null judgment serra
done et issint en cest cas. Vauisour semble le contrary, car le vdist est
condicionel come il appiert. s. si les iuelles and pannes ne poient estre
troues que adonquez lenquest ad assesse dam^ pur ceux a xx. li. adonques quaunt
le vicount vient pur lez bn^s pur fair^ exec^ and le def. voet tend parcel de
les bn^s et nemy touts adonqm le vic^ ne prendra ceux sinon que il tend touts.
Et si le vic^ voet prendre parcel deux and voet deliuere eux al party adonques
le party nest tenus de prendre cel parcel, mes il tiendra luy a les damages
que lenquest done pur def. de ceux and ceo serr^ pur chescu^ party de eux etc.
Et si le perty prist asc^ part deux and nemy toutz, do^que le vic^ ne serra a
null mischief, car per cel accepr^ de per cel il ad luy exclud de tout le dam^
assesse, car il nest reason que il eyt lun and lauter ou percel de lun and
parcel de lauter, mes il tiendra luy a lun, issint si le vic^ voyle delyuere a
luy parcel and il accept donque il luy ad forclose de touts les dam^, mes sil
refuse ado^ques il auera touts les damm^ and nemy pluis, issint le def. ne
serra a (...) mischief car il ne serra charge forsque de lun issint le verdyt
bone. Bridgis semble cont^, and primes a le conceit que est pris que le pl nest
pas tenus de prendre parcel si soit tend per le vic^ come un de les annuels
etc. ou touts les chooses demand forsque un parch de le pan, sir ieo entend
le ley contrar^. Et ieo scay bn^ st home port brief de Detinue de un piece d
pan conteignant en luy mesme. xx. parches, et ad judgment pur rec^, and le
vic^ voet tend un piece est exec^ dex. parches etc. il ne pre^d ceo eins les
dam^ assesse etc. Et le cause est pur ceo que cel chose demand est un chose
entier et ceo ne serra seisi: mes si home port accion de Detinue de. iiij.
annell. ij. chemes door. ij. pieces de pan dount lun est vyolet, and lauter
grene, si le plaint^ ad judgment pur rec^ ceux ou dam^ pur def. deux, si asc^
de les annell ou un de les cheines ou un de les peecez de pan soit tend, le
pl est oblige pur prend eux pur c^ q^ cel chose est en m^ le nature come il dd:
and en br^e de Detinue home ne rec^ dam^ lou m^ le chose dd poit este deliu^e
quod fuit concessum per Brian, mes Bridgis dit que si son dd fuit dun chose
entier, and le vic^ voilet tend parcel de c^, il nest oblige pur prend, mes
tiend luy a son dam^, issint le diversity come moy semble. Et pur ceo en cel
cas q^ le party deliu^a al vic^ un de les annell, et un de les pieces del pan
le party est oblige pur prendre eux, and donque del remenant il and remedy pur
ceo moy semble q^ le verdist ne le dam^ entierm^t ne^ bo^, mes est un ieofail,
and les parties doie^t repled etc. Starkey a m^ lente^t, car en tiels cases lou
un vdit doit ee^ co^dicionel la il couyent deste cert^ a chesc^ intent come en
un quare imp. and en all. de darr^ presentme^t done per lestatute de W. ij. ca.
vij. q^ done q^ le pl recou^a dam^ si soit troue enco^r^ le def. s. si soit
apres les vj. mois and lesgl plein q^ adonque il rec^ dam^ eyant regard al
value del benefice de. ij. ans, et sil recover deuaunt vj. mois q^ ado^que
forsque a le value del benefice de di^ an etc. Si en un quare imp. les parties
so^t a issue, and e^ troue pur le pl and diont oustr^ q^ lesgl vaut per an. x.
li. si lenq^st en lour vdit ne mr^ si lesgl soit plein. per le vj. mois ou
auterment, le vdit ne^ bone, and vnc^ sil ne soit plein il auera br^e al
euesque et dam^ pur di an, mes le verdit couie^t deste cerr^, issint q^ le
court poit aver notice q^ est a fair^, m^ le ley est en br^e de Rauishement de
guard lestatute done q^ s^le enfaunt soit marie que ado^ques le pl recouer^ pur
le marriage etc. et en le brief nest fait ascun mention del marriage and uncore
si le^quest troue que le def. ad luy deforce ado^ques ils couient denquere
ouster del value del marriage, et ils auxi en lour verdit dove couient adire et
sil soit marie adonques pur le marriage C. li. and si nemy donques xx. li.
issint en chescun cas lou le verdit est condycionel, adonques les damm^ assesse
couient destr^ certain a chescun intent, et pur chescun chose seueralment etc.
issint un ieofail. Suliard a le contrar^, car les dam^ pur touts generalment
sont bien dones, and le party defendaunt a null mischief car si lez dam^ sont
horse de measure adonques attaint est done a le party le quel il poit auoir. Et
si le judgment soit done erron^ adonque il poit auoier brief Derrour, et
issiut a null mischief. Et sir moy semble auxy que deuaunt judgment il ne
appiert ascun mischief, que poet estre a le party, car le mischief que serra,
et quaunt lexecution serra sue etc. Brian de ceo luy briefement discharge, car
il dit que il appiert bien a quel myschiefe le pertye poet este sur lexecuc^
suer per que etc. Collow, semble que ceo est un ieofail, car come ad estre dit
damm^ doient estre several etc. condicionel come le remnaunt. Et si judgment
serroit done sur cel verdit, donques graund enconuenience poet ensuer^ sur
lexecution come en un Replegiare port de.iii. several boeffes prises, et le
defendant fist.iii. several anowries, and sount a issue, and lenquest troue
tout encounter le defendaunt, and ascessont dam^ entierment pur touts a le pl,
et lun auowry est ieofail pur ceo que ne fuit sufficient. Et ceo cas le verdit
est void en tout, et null judgment serra done, and uncore le plaint^ ad bone
cause dauer judgment pur les auters.ii. mes pur ceo que les damages sount
assesses entierment pur ceo le judgment de ceux ne puit estre senere and pur
lun boefe il ne poit aver judgment pur cause vt supra, et pur ceo il aucra
judgment pur le remnaunt, et issint en le cas al barr^, et issint un ieofaile.
Catesby a le contrary, car null voill dir^ a le contrar^, mes que la declaration
fuit bone, et la il fuit as damage generalment, and le plee en bar fuit
bone, cestassauoir, que il ne detient point, and sur ceo lenq^st trouer^ que il
detient, as damage etc. and c^ parcel del vdit fuit bone donq^s qn^t leuq^st
dit oustr^ and si les dits iewelties.s. les annels etc. and le pann^ and tout
forsque le bag ouesque le argent etc. ne poet estr^ troue que adonque pur les
dites iuels and pan forsque les x. livers etc. le pl recou^.xx. lyuers, a ore
cel e^ bien done auxy, et non dixit pluis pur ceo q^ il and laut^ des Justices
alero^t en le Chauncery and aiorne etc.

EN le Chauncery deuant leuesque de Lincoln^ Chaunceller De^gleterre, Choke and
Catesby justices, Guard.
un matter fuit move pur le roy deuant eux per Townesend seriant a le roy, le
q^l fait un enformac^ en le Chauncery pur le roy, and fuist surmitte a le court
que lou un will Fouler fuit possess du^ guard de corpse del heir^ and terr^
dune I. at S. le dit Will Fouler grant le dit guard del corpse and terr^ a un W.
Dauers and que puis le roy per ses letters patents confirma and ratifia lestate
de le dyt W. Dauers de le dit guard per force de quel, un Subpena fuit agarde
enuers un T. Pole pur ceo que il auoit le corpse de aver le corpse deuaunt le roy
en son Chauncer^ a.viii. iours de seint Trin^, et auxy pur appear la, a quel
iour le dit Pole vient eins et dit per Brian apprentice que cest enformation ne
fuit p^ sufficient and dd iudgem^t sil mitter^ eins le corpse sur cel
enformation, car sil doit, adonques ensueroit graunde mischief, car adonques
null home aueroyt le custody de s seigniorie demesne, car si nous deuomus
deliu^e le guard nous nauomus ascu^ man^ de remedy pur ceo aver arer^, car null
original auomus a respond, and null office est trouer pur le roy. Et
lenformation nest pas suffic^, car per cel null manner de title ne color dascun
est done a le roy, car lenformation nest forsque lou il fuyt en poss. de Dauers
le roy confirma son estate issint null poss. fuit en le roy ne title est
monstre, and pur nous mitt^ le roy en possession icy lou null poss. ne droit est
monstre adeua^t destre a le roy il ne serroit reason issint prious deu^r^
dismiss dau^ eins le corpse and q^ nous de co^tinuer le poss. etc. Towns. pur
le roy prya liuere del corpse, car le roy poyt este entytle a un guard per diverse
manners come per un Diem clausit extremum, ou per information ou per seisin
donques il nest reason quaunt le roy empled ascun home pur tyel guard que si
soit horse de possession car le possession de dt^t appent a le roy and le party
que ore ad le possession nest a ascun mischief, car sil apres appent a luy
adonques il poit aver brief de Rauishement de guard. Suliard a le cont^, and a
ceo que est dit que il est reason que le roy eyt le possession quant lempled
ascun home etc. ceo est verity, mez ceo couient deste lou fufficient cause ou
title est done a le roy pur aver le possession come per office troue que est
matter de record on bone enformation on ascun possession deste un foits en le
roy, and null de ceux est monstre, car riens est monstre forsque un confirmation
del roy a Dauers, le quel confirmation ne done ascun title ne possession a le
roy, car le roy poit confirmer lestate dautre lou il and ascun droit etc. Et si
en lenformation ascun tenure vst este surmitte parenter le pyer de luy que est
deins age and le roy, adonques per cas auterment serroit, mes null tenur^ est
surmitr^ ne asc un auter title issint etc. Et a ceo que est dyt que nouz ne
serromus a null mischief, pur ceo que nous poyomus aver brief de Rauishment de
guard etc. six ieo entend que null ley voet compeller ascun home dauer ou de suer
action de ceo lou son possess. est loyal de mesme le chose and le cont^ nest
uncore monstre pur que nous priomuz le possess. de contynuer en nous etc.
Vauisour, pur le roy semble que le roy au^a le poss. ou celuy a que le
confirmation etc. et apres ceo que il ad le possess. adonques de disput^ le
title le roy, and a ceo que est dit que null title ne possess. est mr^e destr^ a
le roy forsque per lenformac^ est mr^e q^ le roy confirma lestate de Dauers
etc. Sir ceo ne fist matr^, car lenformation ne serra tort al roy eyns quaunt
le corpse est venus einz adonque le roy ne ferra a luy nouel title ou aut^ment
lenformac^ serr^ amend, car l roy ne serr^ en m^ le caz de co^en person car en
un quare imp. le roy ferr^ a luy.xx. titles.xx. presentm^ts and touts serront
enquires per lenquest and com^t q^ lun soit troue encont^ luy, un aut^ poit
este troue pur luy etc. Et pur c^ il est reason entant q^ un Subpena fait per
lenformac^ est surmitte q^ Dauers est gardein en fait pur ceo il serr^
inco^nenient q^ le party au^a ascu^ trauers. ou ascun plee encont^ lenformac^
ou en destruction de le title le roy deuant que le roy soit en possess. and pur
ceo il semble q^ le roy au^a le poss. et auxy quant le roy luy ad en poss. le
roy luy poit fair auter title, et pur ceo moy semble le corpse serra deliver.

Catesby Justice, sir ieo ente^de bien come ad estre dit que com^ que un title
soit fait pur le roy. Et a ceo que ad estre dyt que est le pluis melior pur le
roy serra prise, and auxy come ad este dit lenformation poit estre amend sil
ne soit sufficient, mes ieo entend bien que un tenure surmitt^ en le roy est
bone title, et ceo chescun estraunge ferr^ pur le roy.s. que un tiel morust en
le homage le roy. Et auxy un tenur^ one poss. est bone title pur le roy sil ad
droit sans office. Et auxy un office est bone title pur le roy, donques nous
sumus touts agrees que un office troue pur le roy est bone title.s. que un tiel
morust en homage que tient de luy etc. Item s^ un seiser pur le roy lou le roy
ad title and ceo sans office. Et auxy un tenure surmitte per matter en fait,
cestassauoir, per enformation est bone title pur mitter le party que clayma l
guard pur trauerse lenformation and le tenure etc. Et sir ieo die auxy q^ coment
q^ cel enformation en tyel form^ ne^ pas suffie^ pur le roy pur ceo q^ nest
mr^e ascun office deste troue etc. q^ launc^ lenf. morust en le homage le roy
ne ascun tenure surmitt en fayt ne ascun seism en le roy etc. uncore ieo entend
bien que pur lauauntage le roy lenformation serra fait pluis me lior and amend,
ou auterment un aur^ title poit este fait pur le roy come vt supra, mes compel
le party dauer eyns le corpse and de mitter le roy en poss. sur cel surmise il
ne poit este, car si nest ascun original q^ done le roy title a q^ le party q
ad le corpse poit aver rn^s ne trau^s le quel si fuit troue causeroit le party
dauer le corpse arer^, lou si bone title fuit fait pur le roy, come per office,
adonques le party poit bn^ trauers. loffice and fair a luy title, et ambideux
serront enquise, ou si le title le roy fuit suppose per poss. and oue droit,
adonques le party auera le rn^s a eux and luy ferr^ title, issint pur ceo que
null deux est monstre icy dauer le corpse horse del poss. le roy, si le roy
aueroyt le poss. pur ceo moy semble que le party auera le poss. et nemy le
roy. Et si livery serroit a le roy and aprez ceo le roy ne voillet fair auter
title a que il poit aver respons, do^ques le party serra mise a son petition al
roy ou a son brief de Rauishement de guard enuerz estraunge, srestraunge auoit
le poss. le quel serroit mischief a le party, issint moy semble que il ne
deliuera le corpse sauns melior title etc. Choke a mesme lentent, and come ad
este dyt lou ascun enformation est fayt en le Chauncery, sur quel un Subpena
est agard si le enformation ne soit sufficient le party poyt fair^ un auter sil
voet, et sur un enformation par parol est bone pur le roy sur quel un Subpena
poet este ag. and a cel enformation per paroll sauns escript le party
respondre. Et pur ceo en cel cas coment que lenformation ne soit suffic^ que
est mise en escript, uncore le party que ceo mit, cestassauoir, cestuy que e^
suppose deste gardeyne en fait per le confirmation poet surmitter per parol
poss. en le roy on un tenure per service de chiual, and donques ceo est suffic^
pur mitt^ le party a rn^s, and ceo causera luy de aver eins le corpse, mes
coment q^ soit bone, ceo ne serra de liu^ a celuy q^ claim^ deste gardein en
fait mes il serra deliver a le court and le court q^ est la tierce per son
deliu^ a luy a un des masters de le chau^cery en le guard de mons. le
Chau^celer pur sauegard tanque le droit soit det^mine a q^ il serr^ deliu^, Et
pnis per advice d le Chau^cell and le mastr^ de Roll, and les iustic^ la
present iour fuist done a Dauers q^ mitt^ lenformae^ tanque a Crastino
Iohannis, a q^ liour il mitt^a eins so^ enformac^ suffic^ a rn^der, and adonq^s
le court voet este auise q^ serra fait, and com^t le perty serr^ demesn^ de
auoir^ eins le corpse, and q^ il serr^ delut^. A quel iour Ric^ Plantaginet
frer^ le roy E. 4. iades roy Denglet^re D. de Glocestr^ protect^ Dengler^re
admitr^ durant le tend age de le roy E. le quinte clayma destre roy Denglet^re,
and a m^ le iour proclayma le iour de son coronac^ per force de q^l, touts les
courts le roy fueront discontinue.

NOta q^ fuit dit a m^ le iour en l Chau^cery, lz judges and seriants la
estea^ts q^ le roy ne poet este dit un q^ fist tort car si un voet disseis. un
aut^ al oepz l roy, Nota.
lou l roy and dr^t le roy ne poet ee^ dit disseisor quod nota etc.

EN Ass. pert en bank le roy de.ii. acr^s de t^re, le t^ dit q^ assise ne doit
este, Assise.
Et dit q^ le title del pl fuit mesne perenter le vser de m^ le br^ et le
recouerer de icel et dd judge. si acc^ soit etc. Suliard, pur le pl dit q^ le
t^re ore mise en view a les recognit^s dass. ne fuer^ parcel dl dit t^re
comprise en le dit record iudgem^t etc. Hussy, cest ple nest bone, car il est
diversity si home voill pled un rec^ en assise dun man^ dount t^re etc. est
parcel et le title del pl mesne la est bone ple adir^ q^ cel terr^ nest parcel
de cel man^, car sil ne fuit parcel de mesme la man^ donq^s il nest comprys
deins le record mez dasc^ aut^ est, car un acre nest parcel dauter, et pur ceo
il dirra bn^ que cel terre ore mise en vyew etc. ne fuit compris en le dit
record de Formedon. Et ceo est bone ple, and issint est le diversity per que
le pl pled que nient comprise prist and alij econtra par que lassise fuit etc.
qnod nota.

Imprinted at London in Fleetestrete within Temple Bar at the sign of the
Hand and Star, by Rychard Tottyll. Anno 1558.

Cum priuilegio ad imprimen dum solum.


