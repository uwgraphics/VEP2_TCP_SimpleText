EPICEDIVM Nobilissimi et inchti Herois, Dm ROBERTI DEVEREVX, Comitis Essexiae
et Ewe, Vice-comitis Herefordiae, Baronis Ferrers de Chartley, Bourchier et
Lovaine, Copiarum Comitialium pro Religione and Liberate patriae desundantium
summi ducis; qui terris relictis in coelum rediit; Anno redempti generis humani
1646 Septembris die 14. AEtatis suae 57.
ATtonitas vario strepitu quid distrahit aures?
Eheu terra canit, cantat olympus Io.
O Miserum! emergit laurus contecta cupresso,
Et Paeana inter, Naenia moesta sonat.
Victrices nostras subiit mors saeua quadrigas:
Obsequium et tristes mutat in exequias.
Namque tuum spectas Infoelix Anglia funus,
Occubuit fortis qui tibi vixit Atlas.
Mart tuus DEVREUX Victor, sed morte subactus,
Extremum hoc dicit: Patria chara vale.
Patria Chara vale; supreme valeque Senatus;
Et Praetor, Cives, Urbs adamata, Vale:
SCOTIA fida Vale, socio quae foedere Bellum
Prosequeris: Patrios ut tueare Lares.
Foederis este Sacri memores: Jam mart peracto,
Quodque tegat Vestrum mitis oliva caput.
Nam jurata fides Regi est; Iurataque Coelo.
Lectio sacra Iubet soluere utrique suum. Math. 22. 21.

Sed Video umbrarum multas glomerare Phalanges,
Nostra inter cunctas obvia signa micant.
Adsunt PYM prudens, promptus BROOK'S, strenuus HAMPDEN;
Ac alii clari mart togaque duces.
Miles adest fortis, cecidit qui KEYNTONIS aruo:
NEWBURGI et cujus sanguine partus honos.
Adventumque mihi multo gratantur amore:
Me salvere simul, Vosque valere jubent.
Ergo fugis DEVREUX lachrymarum currite rivi,
Ut magni caleat fletibus urna ducis.
Et foris atque intus nigro velemur amictu:
Conveniens niger est sole latente color.
Epitaphium.
HIC DUPLEX HOSPES MONUMENTUM EST; MARMOR, ET ESSEX: HIC MONUMENTUM ILLI
CONSTAT; ET ILLUD HUIC. TEMPUS EDAX POTERIT NIL IN TE MARMOR; ERIT NAM FAMA
TIBI AETERNUS NON PERITURA LAPIS.

Inter suspiria et Lachrymas scribebat, JOH: NISBET Scoto-Britannus.


