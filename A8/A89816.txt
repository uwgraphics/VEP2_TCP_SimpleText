Threnos Militarius Ingeminatus; SIVE, Mnemosynum Lapidarium Lotharingii Ducis
and Schombergi, Gemini in Re Militari Coryphaei Heroum Duo, uno eodemque Anno
Defuncti, Sempiternae Memoriae, ET Sepulchrali Marmori Consecratum.

Per J, N. M. D.

LONDINI, (...) (...) M(...) Anno Domini 1600.

DIVI CAROLI LOTHARINGIAE DUCIS M. S.
SIste Viator quicunque sis,
Si mirari, si flere velis,
Non stupore leviusculo, non lachrymulis officiosis,
Attonitus omnino, and vere liquefactus:
Mortuum vide vel Virum Immortalem,
CAROLUM luge LOTHARINGIAE DUCEM,
Satis sunt ad Titulos haec duo nomina,
Sat Gallorum, Turcarumque Terrori,
Orbi Terrarum stupori,
Satis superque Lugentis Germaniae Dolori incredibili:
Vacillantis Imperii, Decus, olim and Tutamen,
Florentis, jamjam Desiderium;
Sic satis est CAROLO, Caesarem fecisse vere AUGUSTUM.
Cave Lector (ne verbulo simplici)
Tantae injuriosus Virtuti,
Heroem salutabis CAROLVM plus quam communi Apotheosi dignum,
Heroicae Virtutis quicquid inerat Superiori seculo
Facile Compendium,
Exemplar haud Imitabile Futuro.
Superant Famam Facta,
Graeculos superant; Iliadesque suas,
Fabulasque Romanas;
Dux vere Clypeo Donandus and Trophaeo,
CONSILIO, FORTITVDINE,
Utrumque Par referens Certamine,
Vno habuit Germania Graecorum Duos,
Ulyssem and Ajacem CAROLO:
Hoc Uno Roma tuum habuimus Horatium,
Hoc Unico Roma tuum vide Fabium,
Solus sustinuit Turcarum Legiones,
Vere and Cunctando Romanorum Rem Restituit.
Injustus merito, and memoriae
Qui Magnum Te fecerit Alexandrum,
Divumve Julium,
Granicum DANUBIO confert, Rhenique Trajectum Rubiconi.
Post varios conflictus, dubiasque Victorias
De foederatis Gallis, Turcisque reportatas,
Augusta tandem liberata Civitate Viennensium,
Copiisque partim suis etiam Munita,
Tremefacta per Arva Ottomanica victrices duxit Aquilas,
Strigoniis cum duplo hostium numero congressus
Qui, vel optimae erant obsidientium Reliquiae,
Necessitate loci, fortissimi,
Ingloriosaeque Fugae ad Furorem usque Vindicarent Infamiam,
Polonosque insuetos Terga dare repellebant,
Quibus sola salus erat, nullam sperare,
Desperatum Agmen fregit,
Arcem Insuperabilem cepit,
Subjugatisque circumjacentibus Oppidulis Regionibusque
Ad obsidionem Budensem Vindex tendit,
(Capitale scil. praesidium, hactenus Inexpugnabile)
Loci difficultatem primo Anno monstravit Orbi,
Secundo docuit nihil arduum esse CAROLO,
Quod Magnus SOLYMANNUS Fraud,
Major CAROLVS Virtute,
Cepit,
Conspicientibus Hostium Copiis,
Pallentibus, tremefactis, frustraque Liberationi In^^ntissimis,
Gentem Barbaram Penitus eruit, Christianam introduxit,
Decrescenti Lunae Triumphantem Exaltavit Crucem,
Dominoque vero, reduxit subito Regnum Hungaricum:
Non Unius Aetatis erat, quod duobus and Circiter Annis,
Ultra Fidem, pro Fide Christiana fecit Dux invincibilis:
Tumultuantibus tandem Omnis Fidei Violatoribus,
Gallis injusto Bello vim Imperio ferentibus
Vno represso, contra Alterum Hostem Communem vindicabundus involat
Ad Praedam veniebant haud Praelium, Vltrices Aquilae,
MOGUNTIAM obsessit, fortiter Invasit, feliciter Occupavit,
Deditione Gallorum ingloriosa
(Nisi in Famam vertatur pandere Fores,
Cum Alterum habuerunt ad portas Hannibalem:)
Sic pro DEO, pro Caesare pugnans
(Quasi Bello Pacem quaesiverat)
Armorum Intervallo, Hyemis Iniquitate,
Vlteriora meditans, and intentans,
Morbo Corripitur iniquissimo,
Nec vitae profuit Virtus,
Qui mill dedit, Uni tandem succumbit Morti,
In hoc solum ingratus Imperio
Deseruit Caesarem, Defecit ad DEVM,
18. Aprilis, Anno Dom. 1690.
Sic cecidit Dux Invictissimus aeque Pius ac Magnanimus,
Hic quiescit, spe, bearae Resurrectionis, immo securus,
In hoc signo Consolatus quo vicit, Antichristum and Christianissimum.
Dulcem Soporem agite,
Suavem odorem spirate,
Beati, Dulcissimi Cineres,
Vrnam custodite, Vmbram insectamini,
Vos O Virtutes, quas coluit,
VIGILANTIA FORTITVDO,
Mortuumque conservent, cui vivo inservierunt.
Victrices Cineres!
Non altero rogo violandi,
Nec vel ab ipso Francorum Rege Incendiario,
Quo vivo, ne Mortui quidem requiescant in Pace.
Vosque o Cara Pignora, Dulcesque Reliquiae!
Quas Moribundus Caesari commisit CAROLVS,
Abstinete, Temperate, Luctu, and Lachrymis,
Sine vestris, Natura lugebit,
Flebile Marmor, humidumque Coelum,
Supplete Vices, rigate Cineres,
Carumque depositum quod tegitis, Fovete.
FINIS.
Frederici Ducis SCHOMBERGI M. S.
HOSPES, VIATOR, ADVENA,
Curiosus, and sollicitabundus,
Siste gradum and attend
Si Causam quaeras
Cur Victrix vix exultat Britannia?
Devictis Hibernis,
Multum paucis dicam,
Uno Duce integrum perdidit Exercitum,
Unius Clade, Dubiam habuit Victoriam
Divisumque Triumphum;
Sic Damno Publico
MAGNUS ille cecidit SCHOMBERGVS;
Salutis Ann. 1690
Pro Salute Populi, suam and Vitam perdidit;
Miles Octogenarius, at non Emeritus,
Post Octoginta Annos Natus
Totidemque Victorias Denatus
Ut nec Vitae, nec Famae Finem poneret,
Vixit ut Immortalis, ut Invincibilis occubuit.
Venenosa satis jamjam Hibernia
Nec amplius ut olim sine Serpentibus
Hoc Mortis Aculeo
(Quasi Serpens primaevus)
Humanum Vulnerasti Genus.
Sed supra Fatum Animosus Heroes!
GUSTAVUS alter, Moribundus spirat Victoriam
Venientia spectat Trophaea, futurosque Triumphos,
Sic Luridas inter Cupressos
Palma Laurusque Tempora cingunt,
Cecidit, monstravitque Casu tamen decoro
Ducem debere cum Imperatore, stantem Mori,
Diu stetit horrendus, nec Hosti solum,
Vel Fato suo formidabilis, nec unico ictu feriendus,
Per hastas, per enses, globosque Tormentarios,
Quod supra mortale videbatur
Letho simplici committere timuit inexorabile Fatum;
Quem Terra non cohibuit
In illum etiam armavit Elementum undosum
Numero, and Flumine obrutus, in Campo cecidit Aquarum
Oculosque claudit immersos, vere and in Morte natantes,
Ingens (dum sibi susurrat expirans) Anima,
Abi -- MAGNOque NASSOVIO, integram cede vincendi Gloriam,
Dixit -- ALEXANDRI BRITANNICI CARUS HEPHAESTION,
Subitoque Victor exultat Princeps Augustissimus,
Fatoque vere CAESAREO, VENIT, VIDIT, VICIT;
Sed dum Mortuum spectat Amicum
Vultusque inter Vulnera Venerabiles,
Duro Certamine Divisum tenuit Pectus,
Ut PIRRHUS ALTER Nobilissimus
Damnosam increpat Victoriam, Faedatosque Triumphos.
Vide Lector, and venerare
Novum hujus Seculi TRIUMVIRATUM, ROMANO Majorem,
LOTHARINGIUM, SCHOMBERGIUM, and ORANGIUM,
Duo Fulmina Belli nunc CAELIS Coruscant
Ut Tertius Heroes, TERRAM solus ILLUSTRARET.
Sic Vicit, and in Morte Triumphat,
SCHOMBERGUS;
Indomitus olim, and Ferus Hibernus,
Docilis, jam discit far Jugum,
Popellus, ter, quaterque devictus,
Gentem Sylvaticam, Ferasque Populabundas
Moriendo docuit Mansuescere;
Sub Jugo nostro mitti sic carior Libertas,
Et Hibernis sic vinci, verius est sapere.
Heroes Augustissime!
Quae Regio in Terris Tui non Plena?
Non Regibus inservire debet Doctus Firmare Reges,
Regiminis and Fulcrum Hoc rejecit Gallus
Solum ut securius caderet vacillans Regnum,
Sero edoctus hoc unico Exemplo
Quantum Malorum poterat suadere Religio.
Annorum, ut Famae satur!
Hic Occidentali sepulchro
Hic Herculeas, hic (Dux Inclyte) fige Columnas,
Satis est pro uno seculo quod fecisti,
Intacti maneant Cineres
Non ingens Bourbonius, nec Alter ullus Temerarius
Hic audet Sacrilega Manu Venerabile turbare Bustum,
Dulcem soporem age
Dum Manibus tuis Litatur Inimicus sanguis,
Tristesque Britanni
Cineres nobilissimos
Altero Cingunt Mausolaeo.
FINIS.

