Regulae morum ostensivae, and obligativae sunt lumine naturali cognoscibiles.
TE, Men's, ingredere; and te, Men's mea, consule; sacra
Digesta quae sunt pande conscientiae;
Hic codex. Quisquis coeli motusque domosque
Ductore sensu, sed sui male negligens
Scrutatur, coelo ut longis ambagibus alto
Vitae reducat regulam, cluit suae
Is libertatis mango. Non provida parca
Natura dote, larga sed Mentem manu
Prodiga ditavit: sacra haec Pandora beatis
Imbuta donis, stirps beata Numinis;
Naturae artificis facies, propriaque coruscans
Coaeva luce, vivida foeta indole,
Est sibi (...), nativa lampada plenam
Perennis ignis lucidi flamma gerens.
Desine quid Clarii cortina, aut corniger Ammon,
Anhela Phoebas quid reponat quaerere.
Claude subobscuras Psyche formosa fenestras,
Nullae patescant sensuum infidae fores.
Splendeat interior mentis domus, excute lumen,
Noris teipsum, luce te tua vide.
Epropriis cunis, Animi gremioque recline
En veritatis fulget internum jubar.
Emicat ut roseae Cyclops Auriga diei,
Cujus videtur luce and ipse, and omnia.
Hoc very rectique index, exemplar honesti
Certissimum, morum supremus arbiter.
Ecce triumphantem, veris hinc concolor error
(Ad recta Mentem destinatam degravans)
Captivus sequitur Rationem: oracula cujus
Impune nemo despicit, se vindice.
Impia fax Animum, si non pia teda, lacesset:
Qua quas merentur sontici poenas luent.
Ipsa sibi est Nemesis Men's conscia, tristis Alastor,
Faciat timens ut quisque quae pati timet.
Ipsa sibi est lictor trux, and se Consule virga,
Suisque propriis feritur fascibus.
Fare igitur, Ratio, quid turpe, quid utile, quid non,
Et dia nobis explica noemata:
Te signante viam, nos gens secura sequemur;
Et te negante, inauspicatum tramitem
Linquemus, solam nostra inclinata recumbit
In te domus, custos coerce provida
Affectus, concessa Animo nec fraena recusent,
Hic tota mentis cum sita est felicitas.
Haesitat in bifido sine te Men's Sceptica colle,
Acus ad instar pendulae magneticae.
Praesto adsint igitur tua directricia fila.
Ratione peccans omnis est Apostata.
Anima hominis non est abrasa tabula.
NUnc demum quoties Phoebus duodena revisit
Signa, ex quo primum praelorum inoleverit usus
Tempore, quaerenti dabimus responsa, quot anni
Fluxere a prima nascentis origin mundi,
Si nobis dicas, illud quod quaeris habebis.
Tunc etenim coepere typis mandarier almis
Libri, cum primum divinae particula aurae
Carcere corporeo immersa est, variata figuris
Coelitus insculptis. Sic, sic Natura creatrix,
Certet uterque licet populus, victricia lauri
Tempora praecingis vitta, laetosque triumphos
Praeclare ducis, teque ambitiosa magistram
Ars sequitur; nam cum duxit primordia nascens,
Prima characteres mentis sacrata tabella
Impressos habuit; queis nomen Stoica turba
Igniculis fecit: summus Deus, ille Prometheus
Verior, his coelo decerptis corpora inepto
Ficta luto adjungit: coelestis flammula nostros
Artus intus agit pollens virtute coaeva.
Corporeas moles agitat men's, vivida semper,
Quaeque suas species inducit (vocibus utar
Artis) connatas: neque enim dicamus inertem
Has transire animas vitam, quo tempore foetus
Nondum perfectos primum intravere, nec illas
Quas simul una dies junxit, disjunxit and una
Corporibus: Sed finis adest, sit sera coronis
Quaestio; Men's hominis non est abrasa tabella.
Jul. 1. 1651.In die Comitiorum. Resp. Mro Coldwell Coll. Regin. Soc.


