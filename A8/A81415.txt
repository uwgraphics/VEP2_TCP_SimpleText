CARMEN PROSEUCTICON BASILIPHILI AD SUOS BRITANNICOS CONCIVES OCCASION Pridie
Nonarum, and Nonarum Novembris, QUANDO Regis Guilielmi III. GENETHLIA, ET
ADVENTUS EJUS IN ANGLIAM, ATQUE Pulverariae Proditionis MEMORIA CELEBRABANTUR,
Anno MDCLXXXIX*

QVarta Novembris adest, sequitur mox Quinta; BRITANNI,
Quid facitis? Number Vos sensus Pietatis avitae
Destituit? Number Vos augusta Genethlia REGIS
Sic fugiunt? Quintaque, polo Rex lapsus, inertis
Officii, perdet per compita, nomine, Nomen?
Ille! Triumphales qui Regum ostendere vultus,
Ad quae quique potest NASSAVAS atque BRITANNAS
Ordine perpetuo deducere tempora Ceras.
Ille! Die natus qui Nonas ante Novembris,
Adveniens ipsis ad nostra Palilia Nonis
Tarpeias repulit volucres, repulitque Prometheu
Furta, sed in majus quam olim surgentia crimen.
Qui! Tandem temerata diu connubia Mentis
Restituit, Patriaeque Pater procul egit Erynnin
Fata ferens secum vernantis semper olivae,
Angligenumque vetans in viscera, viscera condi:
Cui nec fama prior, cui non certaverit aetas
Ulla Patrum, nec fors certaverit ulla Nepotum.
Ille rebellantes dextra contundet Hybernos,
Consiliique pot^ns and LILIA NERE docebit,
Et facile ingentem redigens ad munia Cacum
Audebit QUARTA frontem redimire Corona!
Sydera scripsisse haec geniali luce videntur,
Quadrato feriens, cum Phoebum, Jupiter, igne,
Sponte Trigonali commovit acumine Martem.
Talia cum quidam, Quis? Nescio, diceret, Ecce!
Ut visu mirum, sic dicto verius omni;
Qualiter Enceladi Bustum, cum Spiritus intus
Urget, in ardentes surgit super aethera fasces,
Aut pelagus centri tumefacti gurgite motum
Fertur in extremum per adulta volumina sydus;
Surgere sic mentes populi, similesque videmus
Gestus, and impositum Votorum Pelion, Ossae.
Fervet laeta dies. Resonat Campana per undas
Aerias. Tormenta boant, rutilisque favillis
Flamma superscandit nubes, imitata Pyropum,
Queis Tamesis, Tellus and ovans respondit Olympus!
Fervet bina dies, agitant convivia Patres:
Et medium Vulgus. Nec non and carmina, Vino
Ingenium faciente, canunt, geminantque vel istas,
Vel similes Voces: Pro te, Rex Optime, Vota
Publica suscipimus: Tibi vim, tibi summa Gradivi
Stemmata deferimus: Placidus tibi militet ether,
Et conjurati veniant ad classica venti.
Decurrat radiata domus, tradatque Coronam
Mutua Posteritas, servatoque ordine Fati
Continua serie numeretur ARAUSIA proles!
At Tu Nestoreos, Tibi, Nobis, Vive Novembres!
Ex Voto J. H. DALHUSII. C.W.I.

FINIS.

