EPICEDION IN Dorislaum.
DUm Funus, Dorslae, tuum moestissima plorat
Anglia, Lugubres hos dedit ore sonos;
Externus Genere, Heu, meus es jam Sanguine Civis.
Ante Fide fueras, and Probitate meus;
Ante mihi charus per tanta negotia servus,
Nunc Libertatis Victima prima meae.
Oh urinam, noster genitus! Natalibus essem
F^l^x, et Tellus invidiosa tuis.
Sed quid ago? ipsa Europa suum te jactat Alumnum;
Et queritur tibi jam vix superesse Parem.
Quis Legum Interpres melior? quis doctior Art?
Quis Graio, Ausonio quis magis ore potens?
Quis prior Ingenio? quo pectore tanta Vetustas
Condita? vel cunctis gratior inde fluens?
Heu, quantum interiit, jugulavit more nefando
Cum Grassatorum te scelerata Cohors?
Invidia cadis, and tam dira caede probatur
Quantus eras, Hosti quam metuendus eras.
Haec, Dorslae, tene Solatia tristia mortis;
Et caedes titulos augeat ista tuos.
Major eras, quam quem facie premat Hostis aperta;
Nec necis Authors noscere posse datum.
Te Larvata Cohors occulta fraud peremit.
Sors saepe eximiis contigit ista viris.
Hoc fato magnique Duces, Dominique potentes
Intereunt; Reges hoc cecidere modo.
Sic tibi, quae vitam ornabat, clarissima Virtus,
Et voluit Mortem nobilitare tuam.
Quam sunt mutatae Sorts! contraria Seclis
Exempla antiquis Secula nostra vident.
Judicio poenas solvit Rex magnus aperto:
At tu larvata Proditione peris.
Sic tristes nimium Lusus Fortuna paravit;
Sic probat Exemplis cuncta licere sibi;
Supplicium Privatorum dum Regibus Illa,
Dum vult Privatis Regia fata dare.

