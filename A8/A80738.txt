Renati non possunt totaliter, aut finaliter excidere e gratia Dei.
ERgone serpens dira lues, Styge
Immissa terris pestis ab infera,
Labe inquinabit purulenta
Ingenuae Pietatis aures?
Vires recisas consuit Haeresis,
Foecunda fraudum; pocula, pocula
(Cavete mortales) propinat
Thessalico medicata succo.
Aedilis atri sacrilegus fori,
(Portentum!) ad unguem noscere jactitat
Consulta supremi Senatus,
Coelicolum trutinata in aula.
Quae tortuoso plexa volumine,
Alta recondit mente Deus Pater;
Nodoque causarum illigavit
Cuncta, suas habitura sorts.
Haec illa men's est, illa prius mali
Praesaga nostri, quam subiit reis,
Tabemve in imis hospitantem
Sensimus (heu miseri!) medullis*
Vidit ruinam, sed vetuit Deus.
Tunc and labantes vindice dextera
Firmavit, unco ceu tenaci,
Clade aliquos prohibens tremenda.
Usque hos and usque, hic, spes alit altior
Coeli, entheatis mentibus indita;
Splendescit aeternante luce,
Deciduum jubar ex Olympo.
Negare parvum est: tolleret Haeresis
Avulsa fundo haec; deproperas (scelus)
Non auspicato cur labor
Intemeranda secare fila?
Absiste tandem; nam citius pugil
Conjuncta mundi tigna refibules,
Quam retro agatur Vir Renatus
In tenebras Recidivus Orci.
Dominium temporale non fundatur in Gratia.
QUid non maloru^ Hypocrisis gessit, sacras
Imitata mentes? dum means vestigiis
Coecis, dolosis, perque tractus devios,
Orbi nefastas aegritudines tulit.
Pietatis hoc sophisma, deformem obtegens
Faciem venusto sanctitatis flammeo,
Impune quovis implicatur crimine.
Favete linguis; unus ex hara sua
Hujusce coram prodit in scena gregis,
Pannis Bubulcus obsitus, sordes mera,
Atqui ille (si fas credere) oppido pius
Fastu superbit turgido, jam pauperis
Coepit pigere, and divitem indueret lubens;
Mutare vestem serico tritam cupit;
Mox clamor alto gutture excitus tonat;
Non illa, non sunt impiorum praemia,
Nobis revellunt, quae dedit Coelum, bona.
Meliora disce, O Tityre, exerras via;
Terras locavit incolis late Deus,
Rutilanti ab ortu scilicct, qua sol vago
Errore longam emensus it cubitum viam.
Donavit illos Imperique fascibus,
Ut quisque pro se temperet sua arbiter,
Sit mente pura, sit licet nequissimus;
Delicta post and funera, and cineres luet.
Depectit olli byssinam vestem arduo
Labor bombyx (sic volente numine)
Tibique multo e cespite aggerit domum
Manus pusillam (sed Dei nutu) tua;
Qui marmora his extruxit, and casam tibi.
Pietasne sana est, dona quae expilat Dei?
Bonos, malosque hic larga dotavit manus.
Quae mandat omnes hosce depraedarier,
O quanta, quanta est haec fides Insania!
In die Comitiorum. Jul. 1. 1651. Resp. Mro Cradock Coll. ^man. Soc.


