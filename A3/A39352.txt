JOANNIS MILTONI Sententiae Potestati REGIAE Adversantis Refutatio, etc.

JOANNIS MILTONI Sententiae Potestati REGIAE Adversantis Refutatio.

Cui Annexae sunt, ANIMADVERSIONES IN Execrabilem Libellum, Cui Titulus est,
Joannis Miltoni Angli Defensio Secunda Contra infamem Libellum anonymum, cui
Titulus, Regii Sanguinis Clamor ad Coelum adversus Parricidas Anglicanos.

Authore EDMUNDO ELISIO, Coll. Ball. apud OXONIENSES quondam Socio.

LONDINI: Typis J. M. Impensis R. Wilkin, ad Insigne Capitis Regis in
Coemeterio D. Pauli, 1699.

JOANNIS MILTONI Sententiae Potestati REGIAE Adversantis Refutatio.
COgitanti Mihi quam Argutum agat Sophistam, Probitatis eximiae speciem
praeferens, Dirus iste REGUM Inimicus MILTONUS, Mei esse erga Auctoritatem
REGIAM Officii videtur Laesae Omnium Monarcharum Majestatis Reo, debitam
Infamiae Notam inurere: (...). Nullus dubito quin aequo constet Lectori non
opus esse ut persequar hunc hominem per tot Ambages ex Historiolis and Poematum
Fragmentis compositas. Placet mihi non Copiam and Ornamenta Verborum, sed Nudam
Veritatem Execrabili Miltoni istius Dogmati Oppositam Paucis verbis ostendere.

Dicet aliquis, inquit Cap. 2. Regem oportet quidem Leges, ut qui maxim,
observare, verum si secus fecerit, qua Lege puniendus? eadem, inquam, Lege qua
Caeteri; exceptiones enim nullas reperio.

Monstrum Impudentiae horrendum! EADEM INQUAM LEGE QUA CAETERI? Haec sunt
ipsissima Clarissimi BRACTONI verba, quae recitat Vir ille plane Heroicus D.
JENKINSIUS in eximio Libello cui Titulus est, Lex Terrae. Land. Edit. 1648.
Omnis sub Rege, Ipse sub Nullo: non est Inferior Sibi Subjectis, non Parem
habet in Regno suo. Rex non habet Superiorem, nisi Deum; satis habet ad Poenam,
quod Deum expectet Ultorem.

Illud (...), inquit Miltonus, id est a nemine pendere, nulli mortalium
rationem reddere, quod tu Regiae Majestatis maxim proprium esse ais,
Aristoteles Polit. 4. 10. maxim Tyrannicum, and in Libera Natione minime
ferendum esse affirmat.

Resp. Verba Aristotelis haec sunt: (...). Aristoteles istiusmodi Dominium de
quo loquitur non vocat Tyrannidem eo quod Dominus sit (...), sed quod Dominatio
in Similes seu Aequales, imo and in omnes, qui sunt ipso Dominante
praestantiores. Aristoteles Polit. Lib. 3. Cap. II. haec verba habet Cedro
digna: (...). Ut Oeconomia Familiae quoddam Regnum est, sic Regnum Civitatis,
and Gentis unius, aut multarum Oeconomia est quaedam.

An sit aequum, Miltone, ut Patres Familiarum, si Peccant, poenis afficiantur a
Domesticis, ab Vxore, Filiis, vel Servis? Quis nisi Mentis inops credidisset
istam fuisse Aristotelis sententiam, nempe Eadem Lege, qua caeteri Delinquentes
puniuntur, REGEM ipsum Delinquentem esse Puniendum? Philosophus ille
celeberrimus Ethic. ad Nicomachum Lib. 5. Cap. 5. aliis verbis profert
sententiam insanae Miltoni sententiae de REGE Puniendo adversantem: (...).

Tam in Personae Serenissimi REGIS CAROLI Primi Charactere formando, quam in
JURE REGIO Explicando se praestitit Miltonus Veritatis studiosissimum. Tune,
inquit Cap. 4. Carolum cum Davide, Regem and Prophetam Religiosissimum cum
Superstitioso, and Doctrinae Christianae vix initiato, Sapientissimum cum
Stolido, Fortissimum cum Imbelli, Justissimum cum Iniquissimo confer
sustinuisti?

Quam sit Fide dignus Regicidarum Defensor Judicent Lectores Aequi Bonique
Amantes. Necesse est ut CAROLUM Vere CHRISTIANISSIMUM Genii INFERNI Summo Odio
prosequantur. CAROLUM Vituperando Didicit MILTONUS Poeta Repraesentare SATANAE
Personam Blasphemias evomentis in DEUM.

Virorum Illustrium BRACTONI, and FORTESCUII Sententias, quas Antimonarchici
Nebulones pervertere conantur, accuratius explicandas in me suscipio. BRACTON.
Rex habet Superiorem Deum, item Legem, per quam factus est Rex, item Curiam
suam, nempe Comites, and Barons. Ex hisce verbis, per quam factus est Rex,
minime sequitur Potestatem Regi ANGLICANO a Populo esse Donatam, sed ab Illo
Rege Antecessore provenisse, qui Sanxit Legem, per quam in Illum Derivata est
Regia Potestas. Nullum Legis Executorem Rex habet Superiorem praeter DEUM:
Legem habet Superiorem ut Regulam, seu Normam Imperandi: Si Legem violaverit
Necesse est (and plusquam Regium est Necessitatis Imperium) ut DEUM Expectet
Ultorem. Ob hanc rationem Dicit Vir Prudentissimus Regem habere Curiam
Superiorem, quod Curiae seu Comitum, ac Baronum Officium sit Ipsum Monere, ut
secundum Legem Regiam exerceat Potestatem, nempe ut Cogat Subditos Legi
Obsequium praestare, nec aliquid unquam fieri Jubeat Legi Adversum. Comites,
inquit, dicuntur quasi Socii Regis, and qui habet Socium, habet Magistrum: and
ideo si Rex fuerit sine Fraeno, i. e. sine Lege, debent ei Fraenum ponere.

Fraenum ponere, scilicet Monendo, ut Imperata ejus, seu Mandata omnia sint
Legibus conformia. Socius certe hujusmodi est Magister, qui Monet tantum, seu
Docet quid sit Vtile, and Honestum, non qui Jubet aut Imperat.

FORTESCUII De Laudibus Legum Angliae, Cap. 13. haec sunt Verba: Ad Tutelam
Legis Subditorum, ac eorum Corporum, and bonorum, Rex hujusmodi erectus est,
and ad hanc (Tutelam) Potestatem a Populo effluxam Ipse habet, quo ei non licet
Potestate alia suo Populo dominari. Rex hujusmodi erectus est ad Tutelam Legis,
Legis nimirum Fundamentalis, seu ipsius Regni Angliae Constitutionis Potestatem
a Populo effluxam Ipse habet, scilicet a Populo Assentiente ut Ipse Sanciat
istiusmodi Leges seu Constitutiones Politicas, quibus opus est ad Suam, and
Subditorum Salutem conservandam. Non alium esse Sensum Vocum istarum, a Populo
effluxam, constat ex hac Sententia quae occurrit in Capite Nono: Nec Leges Ipse
sine Subditorum Assensu Mutare poterit. Omnibus in confesso est Ejusdem esse
Condere ac Mutare Leges. Angliae Principatum Regalem vocat Vir Clarissimus, eo
quod Principis Officium est Leges Condere, ac Mutare; Politicum etiam vocat,
quia Princeps non potest hoc Exequi Officium sine Subditorum Assensu. Nimirum
Rex Solus Legis Author est, seu Causa proprie Efficiens, Populus Causa (ut
Logici loquuntur) Sine qua Non. In isto Tractatu celeberrimo cui Titulus est,
Fleta, Lib. 1. C. 5. haec sunt verba nostrae huic Sententiae maxim
consentanea. Non quod Principi placet Legis habet Potestatem. Non quicquid de
Voluntate Regis, sed quod Magnatum suorum Consilio REGIA AUTORITATE praestante,
and habita super hoc Deliberatione, and Tractatu recte fuerit Definitum.
Contradictionem implicat Esse Aliam in Monarchia Autoritatem, nisi quae sit in
Principe, vel a Principe Derivata, and pendens ab Illo, ut a Sole Radius.
Itaque falsissima est ista Suppositio Regem apud Anglos non esse Solum
Legislatorem. Sed aequissimum est ut Reges diligentissime observent, quas sibi
praescribunt Leges, seu Gubernandi Regulas. Oremus igitur DEUM OPT. MAX. ut
BRITANNIAE Reges usque ad Consummationem Seculi Se omnibus ostendant Terrarum
Incolis hanc Optimam Sententiam imis medullis infixam tenere. CODICIS Lib. 1.
Tit. 14. 4 Impp. THEOD. and VALENT. Digna Vox est Majestate Regnantis, Legibus
alligatum se Principem profiteri: Adeo de Auctoritate Juris nostra pendet
Auctoritas. Et revera Majus Imperio est Submittere Legibus Principatum.

De Officio SUBDITORUM quale fuerit Judicium Summi Viri, ab omnibus Christianis
multis nominibus colendi, Authoris Libri Sanctissimi, cui Titulus est, THE
WHOLE DVTY OF MAN, Videant Lectores in Partitione 14 Libri istius celeberrimi;
in quo, Titulo suo omnibus modis congruente, Doctrinae Christianae Epitome
accuratissima exhibetur.

Videntur mihi Viri quidam Probi, and Eruditi in Sermonibus Politicis haud
satis sibi Cavisse a Fraudibus hominum Regimini MONARCHICO Inimicorum, dum
scilicet quasi loquentes cum Vulgo concedere videntur Anglorum Regem non esse
Solum Legislatorem: Hoc tantum vellent dicere, Regem non posse Far Legem
secundum hujus Regni Constitutionem, nisi Populo Assentiente: Sed ex ipsorum
verbis id callide arripiunt Regiae Potestatis Adversarii, quod illi Egregii
Viri nequaquam vellent concedere, nempe Summam Potestatem Regi esse cum
Magnatibus Communem, adeo ut Illi Convenientes recte possint Poenas sumere ab
ipso Rege Delinquente; quod si fieri Licitum esset, non magis Constare
potuisset Natura Regiminis MONARCHICI, quam Vna Persona posset esse Plures. Si
Legem a Populo Rogatam Negandi Potestatem Rex non habuisset (fateor equidem)
non esset Solus Legislator: sed per istam Potestatem fit Evidentissimum Legem
Ferendam pendere a Sola Voluntate Regis, quod certe nihil aliud est, quam Regem
esse Solum Legislatorem. Itaque tam Absurdum est dicere ipsum Anglorum Regem
per aliquam Patriae Legem ob aliqua Delicta esse Puniendum, vel Populi Sui
Obsequio antea Debito Privandum, quam aliquem Delinquentem debere Poenas sumere
a Seipso.

Utinam toti Terrarum Orbi tandem Affulgeat Lux hujus Veritatis quae in imis
omnium Mortalium pectoribus aliquas exerit Scintillulas:

(...) FINIS.
Animadversiones IN Execrabilem Libellum cui Titulus est, JOANNIS MILTONI Angli
Pro Populo Anglicano, Defensio Secunda, etc.
Def. S. p. 4. QUid Patriae cujusquam esse magis decori, aut gloriae potest,
quam Libertas non Civili tantum Vitae, sed divino etiam cultui restituta?

Egregia scilicet Populi Libertas in isto Regno, ubi ipse Rex Clementissimus a
Rebellibus superatus primo Carceri, deinde Morti traditur, moestissimo Populo
Regi Suo omnibus Injuriis per Rabiem plusquam Caninam, ac Furorem plane
Satanicum ab Inimicis suis usque ad Mortem exagitato frustra Ingemiscente!
Egregia Cultus Divini Restitutio est ultima S. Auctoritatis EPISCOPALIS
Violatio, atque ipsius ORATIONES DOMINICAE, ac S. PSALMORUM Cultui Divino in
Ecclesiis celebrando inservientium Abolitio Detestabilis, and in omne aevum
Execranda!

P. 20. Est Morus quidam, partim Scotus, partim Gallus, ne tota hominis infamia
gens una, aut regio nimium laboraret, homo improbus, etc. P. 24. Morus
propugnandum suscipit Salmasium.

Jam omnibus innotescit tam Falsum esse, quod Morus Auctor fuerit istius
ingeniosissimi, ac piissimi Libelli, cui Titulus est, Regii Sanguinis Clamor ad
Coelum, quam sit Verum DEUMOPT. MAX. Regii Sanguinis ad Coelum Clamantis Toto
Orb spectante fuisse ULTOREM.

P. 47. Cum datum mihi public esset illud in Defensionem Regiam negotium,
eodemque tempore, and adversa simul valetudine, and oculo jam pene altero
amisso conflictarer, praedicerentque diserte Medici, si hunc laborem
suscepissem, fore ut utrumque brevi amitterem, nihil ista praemonitione
deterritus, non Medici, ne Aesculapii quidem Epidaurii ex adyto vocem, sed
divinioris cujusdam intus monitoris viderer mihi audire; duasque sorts fatali
quodam nutu jam mihi propositas hinc Caecitatem, inde Officium; aut oculorum
jacturam necessario faciendam, aut summum Officium deserendum.

Nulli non hominum, quibus aliqua Probitatis emicat Scintillula, Sole clarius
elucescit, MILTONI Officium non fuisse, sed Crimen, quod id negotii susceperit,
quod datum sibi public fuisse dicit. Reo ipso MILTONO Confitente, in Opere
isto peragendo, quod nos asserimus nihil aliud esse quam summo Artificio
loboratam Sceleris ingentis Machinam, Oculos Amisit MILTONUS, Justissimo
Numine, Oculos Corporeos ab Isto homine auferente, qui per summam Voluntatis
Pravitatem sibi ipsi ademit Animi Lumen. Nimirum sic Affectatam Animi
Caecitatem horrenda Corporis Caecitate Punitam Providentia Divina Toti Orbi
ostendit.

P. 5. Vae qui illudit nos. Non Te illusimus, MILTONE, sed votis ferventissimis
optavimus, ut Justum DEI Judicium ad Veram te adduxisset Poenitentiam.

P. 57. Tu mihi sic perge maledicere ut Cromvello pejor tibi sim, qua nulla
majore me laud afficere potuisti.

En Monstrum horrendum! Summa Laud se affectum esse existimat, eo quod Pessimo
Mortalium CROMVELLO Pejor esse existimetur!

P. 94. Caroli Regno in Rempublicam redacto, Concilium Status, quod dicitur,
tum primum Authoritate Parlamenti constitutum ad se vocat, etc.

Ethnici Romani solebant, quando Res suas Politicas maxim Turbatas cernebant,
Dissolvere Rempublicam Praesentem, and ad Aliam Supremae Potestatis Exercendae
Rationem se convertere. Qua ratione Roma Christiana se subduxerit ab Illius
Imperio, qui vocatur Imperator Romanorum, ipsa viderit. Quod ad Angliam
spectat, Exteris Vniversis volumus innotescere, PARLAMENTUM SINE REGE nihil
aliud esse quam CORPUS SINE CAPITE: Sed si Revera REX suo se Abdicaverit
Imperio, Manifestum est Licere Populo Anglicano Se subditos exhibere Vero and
Legitimo hujus Regni Haeredi, atque illi perpetuum praestare Obsequium.

P. 103. Accepta maximis de rebus decernendi Potestate. --

Unde, Parricida, Acceperunt Socii Tui, hanc Potestatem? Certe Vi, and Armis
sibi Arrogarunt Summam Potestatem Infima Pars hominum Britannorum, sed Nemo
Mortalium, Nulla multitudo Jus habuit in Istos conferendi.

P. 120. Nec quisquam pulchrius existimat hostem ferire, quam se atque alios
coelestium cognitione rerum erudire, aut Bellicam magis quam Evangelicam
Militiam exercere.

Ad haec non alia ratione Responsum dabo, quam rogando Lectorem ut egregium
consulat Libellum cui Titulus est, EVANGELIVM ARMATVM.

P. 140. Carolo persuadetur, Carolo imponitur, Carolo illuditur, metus
incutitur, spes vana ostenditur, velut praeda omnium communis tam amicorum quam
hostium agitur, and fertur Carolus. Aut haec a Scriptis suis tollant, aut
sagacitatem Caroli praedicare desistant.

Haec (fateor) Speciem Veritatis habent aliqualem a Factis desumptam, quasi
minus Sagax fuisset Sapientissimus Carolus: Et certe fatendum est illum Fato
quodam Singulari fuisse adductum ut minus Sibi Caveret de Improbis Hominibus,
dum de Carne and Diabolo Sibi plurimum Cavebat: scilicet Reipublicae, seu
Populi Sui commodis serviendi studio nimium Fervido addictus non raro incidit
in istiusmodi Errorem, ut aequum esse putaret Aliena potius Sequi Consilia,
quam in Sua, Sana admodum, ac Prudentissima Sententia Perstare. Hujusmodi
Dictum ab Ingeniosissimo viro olim fuisse prolatum memini: Alii viri egregie
Sapientes evasissent, si nimia Sapientiae suae Opinione non fuissent inflati;
sed CAROLUS fuisset omnium Virorum Sapientissimus, modo Suam Perspexisset
Sapientiam.

Adversa omnia, quae Viro plane Divino, CAROLO Nostro, per Occasionem Fidei
Sagacibus Inimicis, vel Amicis Rerum, quae maxim conducunt ad Majestatem
Tuendam Imperitis adhibitae, vel alia quacunque ratione obvenerunt, Ipse,
CHRISTO illum corroborante, convertit in Bona sibi in Aeternum perfruenda.
Sanctissima Anima! Gratulor Tibi Aerumnas Tuas gravissimas, Rerum omnium, quae
aliis Regibus obvenerunt, Prosperarum affluentia potiores. Ab Host Visibili
Occisus de Toto Hostium Invisibilium Exercitu Gloriosissimum agis Triumphum,
DEO ipso spectante cum omnibus Coelorum Incolis.

Cogitanti mihi nuper erumpentem apud Nos Parricidarum Antiquorum Rabiem sub
Nomine LUDLOI Parricidae jactantem sese, atque Auras Populares avidissime
captantem, aequum esse videtur, ut in Fine hujus Scriptionis nostrae Benevolo
Lectori exhibeantur haec verba Praestantissimi Viri in eo Libello, quem
MILTONUS, and SATANAS summo Odio prosequuntur, cui Titulus est, Regii Sanguinis
Clamor ad Coelum. P. 166. Vindica tandem, Optime Maxim, tuum Verbum, Spiritum,
and Providentiam a tot Criminibus, quorum isti Parricidae te defensorem facere
non erubescunt. Illi quidem Verbum tuum, and Spiritum obtendunt, unico tamen
suarum victoriarum testimonio confisi, hui nimium in plebeias animas efficaci.
Tu igitur Deus Exercituum ex eodem font petitis argumentis proba tibi sum
displicere pietatem scelera incrustantem; malum apud te locum non invenire,
quibuscunque figmentis infucatum; virum sanguinarium, and dolosum te abominari;
te parentem esse Regum, Very, and Aequi assertorem, Ecclesiae Patremfamilias,
clamorem innocui sanguinis ad te pervenisse. Mollescat tandem ad Veritatis tuae
radios praefracta perduellium contumacia. Laetentur justi ad Justitiae tuae
clarum jubar. Dicant ubique homines, Certe praemium est Justo, certe DEVS est
Judex Terrae.

FINIS.

