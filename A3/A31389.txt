TUNBRIGIALIA

P. C. Merc. Land.

Ad G. F.

Imprimatur,

Januarii, 10. 1686. R.M.

LONDINI, Typis J. Richardson, MDCLXXXVI.

P. C. Hydropotis Tunbrigiensibus Philomusis
Salutem.
V. Cl. Quum hisce, Deo favente, aquis, sanitatem amissam receperim,
Tunbrigialia, gratitudinis ergo, canenda duxi, data occasion a carmine latino
ad me apud Fontem bibentem a doctissimo viro G. F. misso, quo vitae a nobis
actae rationem exigit. Illa, publici juris, amicorum solicitatio fecit. Sed vix
prodierant, quin e vobis nonnulli male secum agi clamitarint, quod vestrum tam
celebre Mercatum non attigerim: et erant qui me nimii erga Chartas ludicras
amoris insimularent, quod, quum aleae abusum perstrinxerim, Chartarum, silentio
praeterierim: culparunt alii, quod debitam Deo Fontique gratiam non retulerim:
adeo omnibus placere arduum est. His ut contumeliis obviam irem, nova editione,
and Deo Fontique gratiam refer, and Mercatum celebrare, and Chartarum abusum
damnare necessum habui. Versus ea propter additos hae indicant notae. Relatam
gratiam. Mercatum *. Chartarum abusum. Haec qualiacunque vobis forsan voluptati
fuerint: sin minus, saltem, votivae instar tabulae, meam, ob sanitatem
restitutam, testabuntur gratitudinem.

Valete. Calendis Januarii, 1686.
TUNBRIGIALIA P. C. Merc. Land. Ad G. F.
Editio altera priori long auctior.

Prime Poetarum, praeclara gente Frohocka
Edite, major avis, nobis data vestra fuere
Tunbrigiae ad Fontem miranda Poemata, necnon
Replerunt vacuam summa dulcedine mentem:
Verum conanti condigna rependere, non mi
Sufficient, eheu! vires: (quid enim irrita tardo
Cum genio doctrina potest?) non divite vena
Adversans Natura beat; non Musa frequenti
Voto sollicitata favet; tum mitior adsit
Si nobis, haud digna queam: tamen usque refectus
Tanti Fontis aquis iterum tentabo, voluntas
Obsecro, quae desunt, vestra in me suppleat aequa,
Nec male tornatum contemnat carmen amici.
Quidnam agimus rogitas, quanam fulti art, jocosi
Ac hilares tempus consumimus, improba mentem
Number cura invadat, tueamur corpora, dirum
Tristitiae virus pellamus; quomodo chara
Et domus, and conjux, and nata, and filius absens
Non animum turbent, quaesitaque gaudia rumpant.
Tu tandem fautrix adsis mihi Musa canenti,
Desque haec ut valeam jucundo dicere versu.
Mox ubi grata quies lassos reparaverit artus,
Et tristi pulsa caligine noctis opacae
Ostentat lucem rubicunda Aurora, comamque
Splendentem Phoebus referens illuxerit orbi,
Ad Fontem lento gradimur pede; saxa nec ignes
Obstant, procedo tabaco nam fortior hausto.
Confestim advolitat quae pocula porrigat ultro
Plena perennis aquae, quam fons sine munere donat,
Qualem nec Latium novit, nec Graecia jactat:
Illa beat siccos faecunda stirpe parents,
Deciduumque facit post funera vivere nomen,
Illa domat Febres, and si male calculus haerens
Renibus aut peni languentia viscera torquet,
Illa fugat, pellit curas, and nubila menti
Discutiens aptat doctis, sacratque Camoenis.
Atra (olim) Bilis, Febriumque per intima grassans
Ossa cohors, crassoque obstrictis sanguine venis,
Viscera, cor, stomachum invadens arcemque cerebri,
Me exanimem, pene ad Stygias detruserat undas:
Accurrunt Medici, festinat Pharmacopolae
Tota taberna, ruunt conjunctis viribus acres
In lethale agmen, rident Bilisque Febresque
Conatus, vanasque minas, and cedere nolunt:
Genua labant, gelido divulsum membra tremore
Mors properata manet, nec speserat ulla renasci,
Ni tua Lympha, favente Deo, Fons, fuderat hosts,
Morbisque and leto ereptum servarat amicis.
O Fons nulli impar! meritos tibi condere honores
Quis par esse queat? tua laus (si carmina nostra
Digna legi fuerint, nec edax aboleverit aetas)
Vivet in aeternum, nullis ignota Britannis.]
Hos inter calices, per amaenas arboris umbras
Hinc illinc patulos jactantis in era crines
Usque vagor, possim ut gelidos tolerare liquores:
Migrasse huc jures Venerem Nymphasque Brittannas,
Mire argentata splendentes corpora vest,
Captatum insolito juvenesque virosque nitore:
Incessus stupeas verecundos, corporum honores,
Divinas facies, multo fulgentia colla
Auroque and gemmis, quae vel dedit India dives,
Vel cautus tulit Afrorum Mercator ab oris.
Non aliter, Paride and Graiis comitata puellis,
Tyndaris ad Phrygias fertur spatiata carinas.
Dumque vagi circumferimur, vel tibia melos
Grande sonat, fidibusve implentur mollibus aures;
Harmonica ad chordas resonante per era voce.
Utque Deus faveat, media inter pocula rite
Sacra Deo facimus; quippe hic posuere Sacellum
Nuper Hydropotae: nec spernitur herba tabaccum,
Vertitur in fumum in selectis aedibus, arctis
Hausta tubis, stomachi sedans accensa tumultus.
Hic garrire vacat, sophiae alter, sustinet alter
Legumque and juris parts, hic relligionis
Bella movet fervens, lepidus quis narrat aniles
Fabellas, alius, quota jam hora est? anne meatu
Lympha fluit facili? profluxit copia quanta?
Dic sodes: O te felicem! nonne tabellae
Londino hesternae quicquam? quas Gallicus urbes
Rex crebis cepit bellis? quid si arma moveret
Rursus? an Hispanum and Belgas cum Caesare and Anglis
Sistere posse putas? nobis Hungaria quidnam?
Christiades-ne Buda potiuntur? quidve Polonus
Rerum agit? aut Venetus? dic, O bone, nupera quasnam
Tempestas valuit saxis illidere puppes?
Proh dolor! an tantis fera saeviit unda ruinis?
Dum fumum and linguas exercent labitur hora.
Sunt quos, inter aquas, fallax excussa fritillo
Alea, and incerti ludens spes anxia lucri,
Heu! perdit, spoliatque paternis turpiter agris:
Sed me a fundivora servas Deus alte Charybdi.
* Ipse inter chordas and pocula curo culinae,
Ne bella indicat venture mihi tristia latrans;
Dantur ad hospitium nam nulla obsonia venum.
Ima valle jacet prope Fontem longa patenti
Arbore planities circumdata, maxima qua pars
Potantum (dum plectra movent, Lymphasque ministrant)
Nunc huc, nunc illuc repetitis passibus errant:
Mercibus hic dapibusque forum, quo vix datur ullum
Lautius, aut aeque felix emptore frequenti.
Huc Rija, quoque die, scombros, soleasque, scarosque
Ostreaque, and cancros, conchas, rhombosque salaces,
Piscium and omne genus, quos unda Britannica nutrit,
Mittit ab Oceano; noctemque diemque fatigans
Ne vel tantilla laedant putredine gustum.
Gobio, mullus adest, anguilla, and carpio, trutta,
Et perca, innumeras dat enim piscina propinqua, and
Flumina vicinos praeterlabentia campos.
Nec lepus, aut porcellus abest, nec alauda, nec anser,
Nec capo, nec perdix, nec versicolor phasianus.
Turdus, anas, passer, gallus, gall^a, columbus,
Et quam jam pridem nobis dedit Africa tellus,
Nunc sese indigenam clamans, jucunda volucris,
Et variam omnigenis imitata coloribus Irim
Argivae Junonis avis, cygnusque juventa
Laudandus, passim prostant; aviumque cohortes
Clarum triticeae donant queis nomen aristae.
Coelum iterum (ut quondam) dicas pluvisse volucres;
Usque adeo, fora, pennigerum crebra agmina densant.
Quanta ovis, assiduus, vitulique, agnique, bovisque,
Carne onerat lanius, sole accedente, macellum
Natas escae herbas, quasque alma Britannia gignit
Fruges, aut stomachum quae condimenta labantem
Restituisse valent, varioque placere palato,
Seu sale, seu valido condita requiris aceto?
Libum, aut scriblitas, aut qualescunque placentas,
Deliciasve cupis? vasta horum est copia, namque
Accola non dubitat confertim adferre colonus.
Zynziber, atque piper, quaeque Indus aromata uterque
Class, novo Oceano, nostras dimisit ad oras,
Affluxere foro, quae gratum emittere odorem
Tusa solent, suavemque cibis praestare saporem.
Mellitae cannae quem machina multa liquorem
Exp rimit art nova (crebra furnace recoctum,
Fictilibus testis siccatum, and faece solutum)
Barbada and Mevis tulit, and longinqua Jamaica;
Extortum baccis raro fallentis olivae
Succum, multiplices uvas ardente refectas
So^e, Adria; and flavum Virginnia flava tabaccum;
Rhenus, and Hesperiae, and Teneriffa, and Gallia vinum.
Londinum nequeat mage consuluisse culinae,
Indomitaeque gulae. Vel perditus helluo caenam
Instruere, and lautis aveat laxare saginis
Infamem stomachum; Non jam maria omnia circum
Solicit, immenso quaerenda cibaria sumptu;
Ut fertur quondam fecisse Vitellius, omnem
Qui non erubuit caena pessundare fiscum:
Una vel innumeras cumulet Tunbrigia mensas.
Aurea quis numeret? quis vasa argentea? vestes?
Lintea? resque alias queis pressa taberna laborat?
(Nam fora continuis stant circumsepta tabernis:)
Annua vix plures jactet Sturbrigia merces.]
Absorptis de more scyphis, dapibusque coemptis,
Lentus ad hospitium redeo; hic plerumque tabaccum
Otia odorifero fallit been grata sapore;
Prandia post paulo stomachus sibi debita poscit:
Tum vitulus, porcellus, avis, piscisve, lepusve
Languentes renovant vires, pinguesve bidentes:
Prandia laetificant vinum, conviva, jocusque:
Sublatis properat quisque ad nova gaudia mensis.
Si lusus cordi est, in promptu est ludere, sistunt
Lignea mox simulachra novem, stant, ordine, terna,
Agmine quadrato, magno conamine certant
Quis globulo valeat subvertere plura rotando.
Est locus in summo Rusthalli vertice montis
Aggere vallatus quadro, quem cespite multo
Undique congesto planum fecere coloni;
Suntque alii similes, ludis globulisque dicati.
Lege alia mos est globulos hic volvere, parvus
Projicitur primo, lusuris meta futurus,
Alea distinguit parts, tum quisque duobus
Ad libitum electis, contendunt, poplite flexo,
Saepius and propius quis metam accedere possit:
Tu nimis, haud satis ille fugit, tu part sinistra,
Erras tu dextra, sed, Io! tu, mi bone, metam
Percutis, en! ipsam; quam quam been dirigis; Io!
Non de balista nitrato pulvere jacta
Glans, non de Phrygio volitaverit aptius arcu,
Ad quemcunque scopum sibi proposuere sagitta.
Ludicrae alliciunt Chartae magis? en tibi praesto
Reges procedunt quatuor, totidem agmina multis
Densa viris; acies magno molimine pugnae
Undique in arma ruunt; dubiis victoria pennis
Inter eas volitans, tandem, sine vulnere, palmam
Nunc his nunc illis concedit partibus aequa.
Sed cave ne insano ludi capiaris amore:
Mill modis variant acies, mill artibus inter
Sese belligerant miseri, noctemque diei
Addunt, and diris superos manesque lacessunt,
Quum semel e Chartis lucri immoderata cupido
Fascinat, heu! mentes; dum nummos, praedia, merces,
Aedesque, ac animas malefido ingurgitat ore.
Non quod ut illicitum damnem, modo nuda voluptas
Quaeratur, tantumque animum relevare cadentem;
Si long aufugiat nummi insatiabilis ardor,
Et tempus timeas nimio disperdere ludo,
Tempus non auro aut ullis reparabile gemmis.]
Sunt quibus unum opus est curas depellere ludo
Qui Chess vulgo audit; descenditur ocyus armis
In campum infestis pictum; Rex albus and ater
Quisque acies similes sibi ducunt: Uxor utrisque
Haeret, Regi quaeque suo; comitantur utrasque
Bini equites, duplex elephas, and Episcopus unus
Ac alter, pedites bis quattuor; impigri utrimque
Reges servare, aut tristi succumbere fato.
Jamque dato signo concurrunt agmina bina,
Hinc atque hinc multae clades, studet agmen utrumque
Captare oppositum Regem, palmamque refer:
Nam quamvis adversa acies grassetur, and hosts
Multa caede fuget campo, nisi callida Regem
Hostilem capiat, nullum feret inde Triumphum:
Quippe (hoc lex ludi antiqui lusoria poscit)
Non nisi captivo paritur victoria Rege.
Sin Musa arridet, profert sua carmina Flaccus
Divino laudanda stilo, seu quaeris amoris
Secretos penetrare dolos, formare Poetam
Seu placet, aut gradier directo tramite, laeta
Virtutis laudisque via, qua Romulus ingens,
Qua Janus, Bacchusque pater conscendere seeds
Aetherias valuere, and magna palatia Divum;
Seu cupis insulsos secli perstringere mores:
Dogmata seu veterum gaudes haurire sophorum.
Visne animam sacrare Deo? tibi Biblia Sacra
Pandentur, sanam quae reddant corpore mentem:
Perdiscas illic, ut captus imagine very
Primus quivit homo culpa vitiare nepotes,
Et morti humanam aeternae submittere gentem;
Morte sua ut Christus Satanae exstirparit amarum
Imperium, and mortis stimulos hebetaverit, ut non
Christicolas laedant veros; hinc gratia summi
Admiranda Dei manans, diri agmina vasta
Peccati fundit, caeli nos arcibus altis
Figit, and amissam dat perpetuatque salutem.
Illinc nosse queas, laqueo irretire dolosos
Ut valeat, populosque unco fraenare rebels,
Ne quando electam possint evertere gentem;
Gloria quo Nomenque Dei clarescat in horas.
Adveniat nobis olim dilectus amicus,
Multa statim produnt generosi vascula vini:
Sum puer cyathos puroque repleto falerno,
Charus amicus adest, juvat evacuasse, precantes
Regis, Reginae, Procerum, nostramque salutem.
Quo, quo Bacche rapis? quid non tua munera cogunt?
Tu rixas, tu laetitiam, tu promis amores,
Post te nec carcer, nec mors, nec squalida terret
Paupertas, possunt nec curae avertere somnum.
Sol medium emensus cursum sensimque recedens
Hortetur campos, abeunte calore, petendos:
Nunc equitare lubet, nunc parvum forte pedestre
Carpere iter, varios vel in hortis nectere flores:
Cantus avis tremulus sylvis, vel aperta locorum
Delectant, vel far pedes qua retia tendit
Venator lepori, vel qua been callidus auceps
Insidias avibus struxit: nunc praelia saevi
Accipitris spectanda vocant; ille era circum
Intrepide purum volitans, atque ima tumescens
Ira corda truci, fugientes praepete penna
Insectatur aves, and prono corpore terrae
Unguibus infigit laceris, rostroque tenaci:
Sic densum per ovile rapacibus unguibus atrox
Innocuas leo mactat oves: nunc tendimus altas
Ad ripas, longa meditamur arundine pisces
Injecto eduxisse hamo, retive latentes.
Nunc tenues properamus apes lustrare, labor
Magno ponentes sua tecta, alvearibus aptis,
Cerea, quae post melle onerent: hinc avocat ardens
Latrantum clamor, qui sydera summa boatu
Concutit altisono; ruit ingens agmine facto
Turba canum, laetis venantum hortatibus acta,
Seu leporem, cervumve, cavis, vulpemve dolosam
Sedibus excutiant, ast hi per and invia saxa,
Per montes pede veloci vallesque feruntur,
Et cursu certant hosts superare feroces.
Abscondit tectis hic gramina sicca colonus,
Illic fructiferam perfringit vomere terram,
Semen ut inspergat late: nunc robora caedunt
Londinum portanda viri, quibus ardua tantae
Tecta urbis condant, aut aequora classibus ornent.
Nec perit ulla dies, quin, accrescentibus umbris,
Pulchra puellarum pueris immixta caterva,
(Undique spectantum Procerum cingente corona,)
Alterno terram quatiant pede; dum fide docta
Ad normam motus coguntur, vel super altum
Rusthalli montem, vel qua clarissima villa
Australem aspiciens solemn tua sylvula frondet;
Vel qua, Bickerstaffe, arbor tua plurima ferro
Eruta planitiemque and tecta recentia praebet.
Sic Haemo in celso, Pindique in vertice, plectro
Virgineos agitasse choros blandum Orphea narrant.
Tandem grata quies quae corpora fessa vagando
Instauret petitur; tum rhoncissare paratum
Me placidis immergo toris, somnoque sepultum
Laeta quies recreat: quum vero crastina nobis
Aurora attulerit lucem, non ulla laborum
Taedia menti haerent; iterumque iterumque peractis
Fallimus, eu! tempus fugiens; curisque peculi
Proscriptis, hilarem conamur vivere vitam.
Sic variis animum studiis Tunbrigia mulcet,
Ut vix absentes possim lugere Penates.
Sed quo Musa trahis? nonne audis murmr quanto
Vatum turba fremant operam quid sumis inanem?
Quin potius propere ad merces, ad rem faciendam
Mercatorem abigas, audacem Sacra profana
Pieridum temerare manu, nullis adeunda
Quam quibus indulgens Natura and fautor Apollo
Doctorum adscriptis albo, dedit esse poetas:
Toll moras, longumque, Frohock dic, vive, valeque.
FINIS.

