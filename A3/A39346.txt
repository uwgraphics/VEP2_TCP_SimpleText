DOMINUS EST DEUS.

Gloria AETERNA DOMINI Nostri JESU CHRISTI Vindicata, Contra egregiam Errorum
Farraginem, quae Inscribitur CATECHESIS ECCLESIARUM POLONICARUM.

(...).

S. ATHANASIUS. printer's or publisher's device

Oxon. An. Dom. M DC XC.

DOMINUS est DEUS.
IStiusmodi Vim habet Notio DEI INCARNATI ad Homines DEIFORMES Efficiendos, ut
per omne aevum, ex quo Mortem in Carne Passus sit CHRISTUS, PERSONA IMMORTALIS,
Tenebrarum Princeps annixus fuerit Fidem huic Fundamentali Salutiferae
Veritatis Articulo detrahere. Verba haec SULPICII SEVERI non tantum Aetatis
Praeteritae Historiam exhibebant, sed etiam Praesentis Prophetiam. Haeresis
Ariana damnatur, Imperator Decretum Episcopale complectitur. Ariani nihil
contra sanam Fidem retractare ausi, se quoque tanquam acquiescentes, nec aliud
sentientes, Ecclesiae miscuerunt: manebat tamen in pectoribus eorum insitum in
Catholicos viros Odium.

Ecclesia Anglicana in Rebus Liturgicis disponendis totis viribus incubuit in
Communionem suam ab horrendis, ac probrosissimis istiusmodi Haereticorum
Incursionibus Defendendam: At non obstante hac tanta Piae Matris Cura, ac
Industria, jam nunc in lucem emittuntur Duo contra Doctrinam de S. TRINITATE
Tentamina, quorum Authors Profitentur se esse Filios Ecclesiae Anglicanae; ita
rem Disponente Providentia Divina, ut se palam MENDACES ostenderent, qui tam
Execrabiles Errores venditant. Conscientiis suis Cruciandos Istos relinquo, Me
sedulo accingens ad POLONOS Christomachos (...) oppugnandos.

DEUS OPTIME, MAXIM, PATER, FILI, and SPIRITUS SANCTE, Quem Diligit Anima mea,
Nomen Tuum Vindica ab omnibus omnium Haereticorum Blasphemiis, ut tandem
aliquando Accinant omnes Terrarum Incolae, JESUM Nostrum Adorantes, Te DEVM
Laudamus, Te DOMINVM Agnoscimus.

Hisce verbis in Catechesi sua se Veram Ecclesiam, seu Vere-Catholicae
Ecclesiae Partem ostendit Ecclesia Anglicana. Q. What do thou Chiefly learn
in these Articles of thy Belief. A. First I learn to Believe in GOD the Father,
who has made me, and all the World. Secondly in GOD the Son, who has Redeemed
me, and all Mankind. Thirdly in GOD the Holy Ghost, who Sanctifies me, and all
the Elect People of God.

CHIEFLY, i. e. Praecipue, seu Principaliter (...) (hac voce utitur Clarissimus
Metaphrastes J. D.) nimirum huic Principali Veritatis Coelestis Articulo, DEUM
Verum, and Aeternum Esse PATREM, ET FILIUM, ET SPIRITUM SANCTUM Omnia alia
CREDENDA Subjecta, seu Subordinata haberi debent. Quam Veritatem Ecclesias
Polonicas non percepisse tam mirandum, quam dolendum nobis videtur. Namque iis
adversa sole clarius elucescit Sententia Apostolica: 1 Cor. 3, 11. Fundamentum
aliud nemo potest ponere praeter id, quod positum est, quod est Jesus Christus.
Hic certe Jesum Christum Ponit, seu Asserit Deum esse Verum, and Aeternum, qui
Asserit Eum se habere ut Fundamentum Omnis Veritatis, atque Hominum Salutis per
ipsam Veritatem Rite, seu Practice perceptam consequendae. Hoc est id ipsum,
quod his verbis nos Edocuit SALVATOR "Ego Sum Via, Veritas, and Vita. Baptizare
in Nomen Patris, and Filii, and Spiritus Sancti secundum Praeceptum Dominicum
nihil aliud est, quam Institutus ab ipso Domino Nostro Jesu Christo, Solennis
Modus, seu Ritus (...), seu Christi Discipulos faciendi, hoc est Coram
Hominibus Homines Obligandi ad Colendum, seu Absolute, and Propter Se Amandum
Patrem, and Filium, and Spiritum Sanctum. Nomen Idem habent P. and F. and Sp.
S. id est, sub Iisdem Attributis Mundo Innotescunt. Attributa Divina sunt
Sapientia, Potentia, and Quicquid jure dicitur Absolute Bonum. Sententiam
Catholicam, Tot Sanctorum collatis Judiciis stabilitam, Toto Orb Spectante,
Poloni hunc in modum tentant evertere. Etiamsi Pater Filius, and Spiritus
Sanctus ita sint conjuncti ut in nomen ipsorum Baptizandi simus; effici tamen
non potest eos Personas esse in una essentia divina. Nam in Scripturis minime
novum est in aliis rebus, non minus quam in Baptismi initiatio [initiatio!
nescio an hoc sit Sphalma Typographi] divinis Deo conjungi and personas, and
res, quae ad essentiam Dei nullo modo pertinent.

Nos alta voce pronunciamus hoc esse falsissimum. Nulla Persona, nulla res
uspiam in tota S. Scriptura inveniri poterit, quae Ita Patri Conjungitur, Ut in
Baptismo Illi Conjunguntur Filius, and Spiritus Sanctus. Hunc locum indigitant
Viri Eruditi, Apoc. 3. 12. Scribam super ipsum Nomen Dei mei, and Nomen
Civitatis Dei mei.

Copulantur Nomen Dei, and Nomen Civitatis Dei in Una (ut ita dicam)
Superscriptione, sed Deus, and Civitas Dei non, ut Pater, and Filius, and
Spiritus Sanctus in Baptismo, Conjunguntur in Eodem Nomine. Heu! Perditum
magnum Ingenium, cum Eruditione non parva conjunctum, sed Religionis vere
Christianae vacuum! Miror equidem Viros tam Eruditos in re Summi apud omnes
Gentes momenti Argumenta tam levia, tam futilia, tam nihili proferre. Dicunt
Scripturam apertissime ostendere Jesum Christum omnia verba, factaque sua
divina, non sibi, nec alicui divinae suae naturae a Spiritu Sancto distinctae,
sed Patri suo vendicare solitum esse.

Respondeo. Non habuit Essentiam Divinam Distinctam ab Essentia Spiritus
Sancti, sed Illum sibi non vendicare Potentiam, seu Efficaciam, qua Opera
Divina peragebat falsissimum esse omnibus innotescet, qui mente pura, and
simplici haec verba Ipsius revolvent. Evang. secundum Joannem Cap. 2. Destruite
Templum hoc, and in tribus diebus excitabo illud. Ille loquebatur, inquit
Evangelista, de Templo Corporis sui. Nempe per Resurrectionem suam Christus
Probavit Se esse Deum, and Consequenter omnem ab Ipso praedicatam Doctrinam
esse Verissimam. Dicunt exinde quod Christus Patrem non semel invocaverit,
apparere eum ejusdem naturam in se non habuisse, quae eum ipsum Summum Deum
faceret. Respondemus, Quod Patrem Invocaverit, Naturae, quam Nostri causa in
Tempore Assumere dignatus est, Humanae Pietatem Maxim Exemplarem ostendit, sed
nullo modo inde apparet illum non fuisse ab Aeterno Deum. In loco, inquiunt
Poloni, quo Verbum, vel sermo in Principio fuisse dicitur Joan. 1. 1. nil
habetur de ista anteriore ac initio carente aeternitate, cum hic principii fiat
mentio, quod aeternitati isti opponitur.

Nos asserimus Principium hoc in loco significare Durationem Antecedentem omne
Tempus, seu Durationem Terminabilem; quae scilicet omne Tempus Antecedens
Duratio nihil aliud est quam ipsa Aeternitas. Manifestum est Ante Omnia Creata,
seu Facta Illum Fuisse, Per Quem Omnia creata, seu Facta sunt. (...). Ait
Joannes, inquiunt, esse Per eum, qui modus loquendi non eum qui Prima causa sit
alicujus rei, verum causam secundam, aut mediam exprimere solet. Errorem istum
redarguit Sanctus Apostolus, Summo Deo, Primae Causae Rerum Omnium manifest
attribuens hoc ipsum quod Evangelista, Verbo Dei, Deo Filio attribuit. (...).
Epist. ad Romanos C. 11. V. 36. (...). Cum, inquiunt, subjecta apud Joannem
materia sit Evangelium, vocem omnia, sequitur de iis omnibus, quae ad novam sub
Evangelio factam Creationem pertinent, accipi debere.

Haec verba (...) De Prima Rerum omnium Creatione intelligenda esse clarissime
omnibus innotescet, qui eodem Spiritu cum ipso Joanne Evangelista loquente
Paulum Apostolum consulere animum induxerint. Epist. ad Coloss. 1. 16, 17.
(...). Verbis sequentibus loquitur de iis (ut Phrasi Istorum utamur) quae ad
Novam sub Evangelio factam Creationem pertinent: (...), etc. Scilicet per
Eandem Potentiam, quam Condidit, seu Creavit, and Usque adhuc Conservat Omnia
in eo, quo manent, Statu, Genus Humanum per abusum Liberi Arbitrii, a Statu
Creationis Dilapsum Refecit, and quasi de Novo Creavit.

Act. Apost. 20. 28. Attendite vobis and universo gregi, inquit St. Paulus, in
quo vos Spiritus Sanctus posuit Episcopos, regere Ecclesiam Dei, quam
acquisivit Sanguine suo [(...)] Sensum hujus Sermonis sic tentant pervertere
Vocat Apostolus sanguinem, quem Christus fudit proprium Dei Patris Sanguinem,
ea ratione, qua ea, quae ab aliquo possidentur, illiusque juris sunt, etiamsi
extra ipsum consistant, ipsius propria esse dicuntur. Respondeo. Sanguis, Vena,
Arteria, vel quaecunque alia Pars Corporis, non dicitur esse ejus Personae, ad
cujus Dominium, seu Possessionem Totum Compositum pertinet, sed Totius
Compositi, ad quod pertinet istam habere Partem. Omnia Corpora Dei Patris sunt,
ut Domini, seu Possessoris, and tamen recte dicimus Deum Patrem Corpus non
habere. Dico igitur de Filio, DEO INCARNATO, haec Verba esse intelligenda --
quam acquisivit Sanguine Suo, Filio, inquam Naturam Nostram Assumente, ad quam
pertinet Sanguinem habere Proprium. Epist. ad Romans 9.5. Quorum (Israelitarum)
Patres, and ex quibus est CHRISTVS secundum Carnem, Qui est super omnia DEVS
Benedictus in secula. AMEN. Annon huic S. Pauli Testimonio Evidentissimo
Assensum praebuerint POLONI? Quid aiunt? Paulus eum, qui secundum Carnem ex
Patribus erat, Deum supra omnia Benedictum vocat. Quae omnia dici de eo, qui
Deus ille unus sit, nullo modo posse planum est. Etenim ex eo sequeretur duos
esse Deos. Respondeo non sequitur Duos esse Deos, fed aliqua Ratione esse Duos
Unam habentes Essentiam Divinam. Pater, Filius, and Spiritus Sanctus non eadem
Ratione Tres sunt, qua aliae Tres Personae, sed Ratione UNI Essentiae absolute,
and Simpliciter INFINITAE Propria, ideoque Non-enarrabili, nec ullo Intellectu
Finito Comprehenfibili. Qui Novit Deum, Novit Eum Omnem Notitiam INFINITE
Transcendere. Abite igitur, Poloni, and Discite Divina Mirari potius, quam
Scrutari: Discite, inquam, secundum Praeceptum Apostolicum, (...).

Te oro, and obtestor, Erudite Lector, ut Scriptum hoc, quicquid id est, quod
in Honorem Domini, and DEI Nostri, JESU CHRISTI, ausus sum Pusillus ego Publici
juris facere, aequi, bonique consulas. Scias velim Me iterum, and saepius
Dixisse Nostrates Schismaticos (Schismaticos voco, qui Auctoritatem Episcopalem
spernunt) Arma ministrasse, atque animos addidisse DEI INCARNATI Inimicis,
SOCINIANIS, atque aliis hujusmodi Haereticis. In Libello LONDINI Excuso An.
Dom. 1679. (cui Titulus est Some Seasonable Words to Mr. R. BAXTER) Animi mei
justissima Indignatione ferventis sententiam explicavi de Schismate, seu
Separatione quorundam Anglorum ab Ecclesia Anglicana, utpote quae Separatio
Mentes hominum Disponit ad ipsam Christianismi Perniciem, SOCINIANISMUM,
amplectendam. Secundum hanc tristissimam Expectationem nostram, jam nunc apud
Nos in lucem prodiere Monstra hominum, qui CHRISTUM, In Quem ipsi se Baptizatos
Profitentur, Negant esse DEUM. (...). Patres, and Fratres, Liturgiam Anglicanam
fortissime Propugnemus contra Occultas Haereticorum intra ipsos Ecclesiae
Parietes latentium Inimicitias, and apertas Schismaticorum Calumnias. Si Tales
nos praestabimus, omnis videbit Posteritas Gloriosam hujus sententiae
firmitudinem, MAGNA est Veritas, and Praevalebit.

FINIS.
(...).



