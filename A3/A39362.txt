Omne^ qui audiunt EVANGELIVM, Idque verum agnoscunt sunt Gratiae, and Salutis
Capaces.

THESIS In Celeberrima Academia OXONIENSI Explicata, Junii 13o. Anno Domini
1662.

Per EDMVNDVM ELISIVM Evangelii Ministrum.

(...).

M. Anton. l. 6.. 22. Anno Domini 1662.

Perlegi Thesin hanc luculente elaboratam, in qua n^hil deprehendi, quod
fecisse erubescat Priscianus; Qu^^ vero ad rem substratam in ea, viderint
Theologi. N^^ Suitor ultra, etc.: Gratias ago ob libellum nuperrime Te receptum,
ingeniosum sane ingenii tui foetum.

October. 24. Tuissimus Gu: H:

(...). Una haec Sententia Apostolica Mihi quidem optimum videtur Systema
Theologiae: Hinc Ego Thesin deprompsi meam, ad quam explicandam quicquid
prolaturus sum, ab Intimis Cogitationum Penetralibus hausi, nec hac in re
dicenda mihi suggerit Memoria, sed Ratio, and Genuina Animi Temperies: Citra
fastum loquor, Sententiam Meam profero, non alienam, quam scilicet in
Authoribus legendis non primo Inveni, sed in Animo Meo prius inventam fortius
excitavi', excolui diligentius. JESU Mei Auxilio confisus Pusillus ego Duram
hanc suscepi Provinciam: scio ego quantam Invidiae, and Odii Molem Sustineam
necesse est: At nullus dubito quin. Plurima eorum si non Omnia quae de Gratia
and Salute Scripsi unquam, aut Scripturus sum, licet nonnullis Paradoxa
videantur, sint Intellectui Aeterno Congrua. Quod autem ad Responsiones meas
spectat Opponentium Argumentis extempore Aptandas, Quales erunt prorsus nescio.
Itaque, Auditores, Omnes vos Oratos velim, ut dicti; nostris extempore
proferendis Veniam adhibeatis, and Scriptis perlegendis Judicium.

Omnes qui audiunt Evangelium, idque Verum agnoscunt sunt Gratiae, and Salutis
Capaces
SUmmam hujus Sententiae in duas parts divisam sic breviter explicamus. 1.
CHRISTUS Se, seu Potestatem per Se Fieri Filios DEI Offert Universis (Iis
solummo do exceptis, qui peccatum illud contra Spiritum Sanctum commiserunt,
quod nonquam esse remittendum asserit CHRISTUS Ipse, Author Idem, and
Praedicator Evangelii) qui audiunt Evangelium, idque Verum agnoscunt, hoc est,
quibus Omnis veritas, cujus Notitia ad Salutem per CHRISTUM acquirendam, seu
potius accipiendam absolute necessaria est, quoquo modo Innotescit (nam Audire
Evangelium latiori sensu accipio.) 2. Hi omnes Possunt Non, seu Nulla
Necessitate Cog^ntur id Agere, quod Potestatem illam Fieri Filios DEI, seu vere
Filialem erga DEUM Affectum in animos suos per CHRISTUM introducendum impedit.

Per Gratiam intelligo Affectum illum in hac vita Inchoatum, per Salutem eundem
Affectum in vita futura perficiendum, qui scilicet nihil aliud est quam Visio
Beatifica, seu Intima DEI Fruitio. CHRISTUM autem Se Omnibus Offerre in
Evangelii Praedicatione quis unquam negabit, qui Animum advertet intentiorem
Prophetae Evangelico ita praedicanti. Isa: 55.1. Heus Sitientesomnes, venite ad
Aquas: and qui non habetis Pecuniam venite, emite, and comedite: venite,
inquam, emite, absque Pecunia, and absque ullo Pretio Vinum and Lac. Quid aliud
per verba haec Aquas, Vinum and Lac sibi vult Propheta, quam Sanum and Jucundum
Animae Nutrimentum, sine quo nequit Vivere, nempe potestatem ea faciendi, quae
Lex Divina jubet, seu Gratiam, and Sanctitatem per CHRISTVM exhibendam, in qua
inchoata inchoatur Beatitudo Nostra, In Qua Perfecta Perficitur. Qui non
habetis Pecuniam etc. His verbis ostendit non aliam ab hominibus requiri Animi
Dispositionem Gratiae, seu CHRISTO in no bis Habitanti Praeexistentem, ut simus
idonei ad ipsum accipiendum, Gratis oblatum, quam ut Sitiamus Aquas, Vinum and
Lac, sive Animae Immortalis Nutrimenti, CHRISTI accipiendi necessitatem
Sentiamus, Quam non aliquo modo Sentire non possunt illi qui audiunt
Evangelium, and verum esse idem agnoscunt: Cujus Epitome mihi quidem his verbis
co^prehensa videtur. Joh. 3.16. (...). Cuicunque Innotcscit haec veritas
Evangelic^^. Se esse Morti Aeternae obnoxium, nec ullo modo ab eadem liberari
posse, nisi CHRISTUM in Se nec peransurum Accipiendo: nonne hic CHRISTI
Accipiendi necessitatem aliquo modo Sentit, and animitus agnoscit, licet
Affectuum rapidorum viribus direptus ejusdem Animus severtoribus Vitae,
Mortisque Aeternae cogitationibus raro incumbat? Nunc autem aliquos audire
videor dicentes Thesin hanc nostram cum Absoluto DEI Decreto de Ordinandis
creaturis suis minime convenire; itaque hoc mihi incumbit probandum: Non Velle
DEUM, seu Decrevisse, sine ullo ad Peccatum respectu Aliquos perire, sed Omnes
ad Resipiscentiam tendere. Haec Veritas sane ex innumeris Scripturae Locis
clarissime mihi emicare videtur ex quibus Unum, quasi Veritatis Arcem (Juvante
Deo) constituam, in Adversarios propulsandos, and capiendos Proselytas. Sanctus
Petrus Epist: a. c. 3. v. 9. Patris Misericordiarum Viscera esse Omnibus Aperta
nuntiat. (...). Non volens aliquos Perire. Hinc Sole clarius elucescit Non esse
Absolutum DEI Decretum Aliquos Perire, sed Velle eum Omnes ad Resipiscentiam
(and Vitam) tendere. (Omnes saltem qui Audiunt Evangelium, and Verum esse ipsum
Agnoscunt, de Aliis quaestionem meam non instituo (Velle inquam Omnes ad
Resipiscentiam tendere quoad Potentiam, non autem quoad Actum, seu Eventum; nam
si hoc Voluisset, cum non Omnes ad Resipiscentiam tendant, impedita esset
OMNIPOTENTIS Voluntas, quod ut fiat impossible esse nemini non innotescit. At
dixeris fortasse, Frustra est Potentia, quae non reducitur in Actum; imo quidem
ejus respectu, cujus est haec Potentia Salutem accipiendi, si non reducatur in
Actum Frustra est: sed cum Ipse ille solus in causa sit, cur fiat frustranea
haec Potentia, ab Hominum Servatore exhibita, Exitio addictus Paenas majores
luet. DEUS autem, e quo Misericordiarum Font, quasi Rivulus in eum emanavit
Potentia Salutem accipiendi, qui se perdidit, per Justitiam suam, Misericordiae
violatae ultricem, eandem adipiscetur Gloriam, qu^m per ipsam Misericordiam,
minime violatam adeptus fuisset. Si quis dixerit Apostolum nostrum vocabula
haec Aliquos, and Omnes restringere ad Electos, seu eos, qui in Fide, Spe, and
Charitate in Terris Perseverantes (...) DEUM Facie ad Faciem videbunt Beati in
Aeternum: Secum cogitet Omnes hoc loco non alios implicare, quam qui nondum ad
Gratiam, seu Reipsiscentiam Actu Pervenere, nam ad eam qui Pervenere, non
Tendunt. Quid aliud est ad Resipiscentiam tendere, quam presentem animi Statum
relinquere? Cum autem ad Impios, and Resipiscentiam nondum assequutos Omnes,
Omnes saltem qui Epistolam hanc legunt, seu lectam audiunt, and totum
Evangelium, ea omnia, quorum Notitia ad Salutem per CHRISTUM acquirendam
necessaria est, intellectu percipiunt, and vera esse eadem agnoscunt, cum
inquam certo certius patet verba haec (Non Volens Aliquos Perire, sed Omnes ad
Resipiscentiam tendere) ad impios pertingere, Pluresque eos quam speraret
Apostolus (nam Arcta via est quae ducit ad vitam, and pauci sunt, qui inveniunt
came. Math' 7.14.) Fidem, and Salutem adepturos, concedi necesse est innuisse
eum, quod velit DEUS Alios praeter Electos Servar^: quo sensu sumendum est
illud, nos supra explicavimus. Sed Apostolum, inquit Amesius, Hoc loco
singulariter spectasse Electos ex eo apparet, quod loquens de Dilectis Dei, and
semetipsum nobis annumerans dicit Deum patientem esse erga nos, idest, erga
illos dilectos, and nolle ullos perire, id est, ullos eorum. Cui sic Respondeo.
In Objecto Patientiae Divinae Apostolus seipsum includit, per quam Ipse,
Sanctique omnes Fidem and Salutis Aeternae Spem in Christo Fundatam ^am
consequuti sunt, and non obstantibus Peccati reliquiis, haud penitus extirpati,
in Statu Salutis, Spiritu Gratiae adjuvante, feliciter Perseverant; innuit
autem eandem DEI Patientiam ad Alios etiam extendi, Notam hanc faciens DEI
voluntatem: nempe ut tendant omnes ad Resipiscentiam, Statum Salutis. Atque
adeo Fontem Immensum ostendit illius Bonitatis, quae in ipsum, caeterosque
omnes, qui aeque pretiosam Fidem cum illo sortiti sunt, jam Actu Derivata est,
Nemini esse Occlusum. Sanctos autem minime hoc loco spectasse Apostolum ex eo
constat, quod (ut ex supra dictis facile est colligere) Sanctorum non est ad
Recipsicentiam tendere, seu Statum mutare, sed in eo, quo Spiritus Gratiae eos
collocavit, Statu manner, and fortius persistere, and intentiores ejusdem
Gradus continuo acquirere. Jam tandem disquiramus, Academici, an aliqua,
Necessitate cogantur Aliqui (iis exceptis, quos supra excepi) Id agere, quod
Potestatem Fieri Filios DEI, seu vere Filialem erga DEUM Affectum in Animos
nostros per CHRISTUM Introducendum Impedit. Hoc autem ut rite faciamus,
inprimis quaerendum est quid fit id quod Affectum illum introducendum Impedit:
Deinde an Necessitas Idipsum Agendi, his etiam incumbat, qui Evangelio
Praedicato Assentiunt. Quod ad primum attinet, dicimus Affectus erga DEUM
Filialis in animos nostros Per CHRISTUM Introducendi Impedimentum esse Hujus
mundi, seu Rerum Temporalium Amorem, nempe Absolutum, and Amori DEI minime
Subordinatum (Qualem nimirum oportet esse Unumquemque Affectum nostrum in
Objectum qualecunque effusum) quod liquido constat exillo Apostoli, Epist: Jac.
4.4. Amicitia hujus Mundi Inimicitia est adversus Deum: Quando autem in Actuali
Cognitione DEI Genus Humanum, adeo licet Peccatis obnoxium, Per CHRISTUM
Amantis (quae necessario in illis qui Evangelio Praedicato Assentiunt, subinde
ex^ritur) suspendit aliquis suum erga Mundum Amorem, sive Amicitiam, tunc sane
fit Efficax ista Cognitio, and Anima Cognoscentis Amore Divino perfunditur. Sic
intrat ille, and Intima occupat cordis Penetralia, Qui, dum adhuc ab eo alieni
sumus ( Joan: Apoc: 3.20.) Stat ad Ostium and Pulsat. Si quis dicat Penes
Hominem non esse, Non Peccare, vel Animi sui naturaliter in Mundana vergentis
Actum suspendere: Respondeo. Concedo equidem non Posse Hominem Viribus Humanis
innixum quicquam facere praeter Peccatum; vel unquam Animi sese continuo
agitantis Motus inordinatos supprimere, sive Actus vitiosos suspendere, nisi eo
momento, quo ipse ejusdem Animus in DEUM Omnipotentem recumbit (Per Liberrimae
Ejus erga Homines in CHRISTO Benevolentiae Apprehensionem) pro SUO Agnitum. Non
dicimus simpliciter Penes Hominem esse Non Peccare, sed posse Eum, qui audit
Evangelium, and Verum esse Credit, hoc est, Cui Gratia Divina Per CHRISTUM
Off^rtur, Per Gratiae ejusdem Auxilium Aliquatenus Non Peccare, and Actus
Aliquatenus Bonos, Deoque placidos continuo exerere, quo tandem in Sanctum
Totus evadat, nempe Se Totum in DEUM effundat, per JESVM CHRISTVM DOMINVM
NOSTRVM, Amatus, and Amandus ab Eo in Aeternum.

Haec Ego, Auditores, Imis infixa medullis, non potui tandem non Proferre. Quam
agree tuli Conciunculas omnes, quas unquam audivi Sententiae huic nostrae
adversas novit DEUS. Fateor autem multis annis Veritatem istam quam breviter
explicatam jam vobis exhibui Me potius Cord meo Efficacem sen. sisse, quam
animo cogitasse perspicuam. Jam vero Agimus Tibi Gratias PATER LVMINVM Clarius
Intelligo Opinionis istius Rationem, quam nuper Instinctu quodam adduct us
Tenui equidem, at sub imo quasi Clansam Pectorc minime potui Aliis Ostendere.
Ne multis agam. Cogitanti Mihi, Eruditissimi Auditores, quanta quotidie Orbi
Christiano incommoda accrescunt per horrendas little sententias qui Thesin hanc
nostram oppugnant, idem videtur, quascunque mihi ad ipsam Defendendam
omnipotens dedit Vires non exerere, ac a Militia Christiana turpiter recedere.
Faxit DEUS, (...) quicquid Ego de Gratia, and Salute Dictis, vel Scriptis
exprimam, Gratiam ipsam, and Spem Salutis Veram, ac V^^a^ praferat, ut eadem
Opera Aliis Ostendam Posse Omnes a DEUM Accedere, and Ipse Ego propius Accedam.

FINIS.

