Juxta Suorum cineres Repulverescit, Inclytus Ille Ch(...)a
Coll. HENRICUS NORWOOD de Lackhampton-Glocestrensi,
Ubi Progenitores, Annos ter centum Floruerant:
Sed Majores Ejus in Insula Scapiensi Cantii, dudum Dominantes,
Inde de Minster, praegrandem DYNASTARUM Titulum reportarunt:
A Quibus, an Hic, plus Splendoris retulerit, Illisve Reliquerit, dubitabunt
Posteri.
Impuberes aetatis annos, Legum Municipalium Scientiae designavit;
Et apud Jurisprudentes Int. Temp. cum laud, Tyrocinii Terminos explevit.
Verum Bellona per Angliam debacchante, inter primipilares Aulae volones Exivit;
Et in Agro VIGORNIENSI Militum Serviens-Major, ac urbis Propraefectus evasit.
Exulante Carolo Martyr (cui constans adhaeserat)
Et Amicis Regis quaquaversum dispersis,
Se Palabundum Virginiensi-Coloniae commisit,
Ejusque denuo perquam dignus Thesaurarius audivit.
E longo postlimineo, Reduce Carolo Secundo, Redux in Angliam remigravit,
Et in Arenam Martis, Maritimamque Cantii descendens,
Non Improprie Castro-Dealensi Praefuit:
Nec tardior apud Quatuor Illos Armigeros Aulae, Corpori Regis assignatos,
Armiger Interfuit tertius, nemini Secundus.
Dein. Urbi Tangiranae, finitimisque Mauritaniae Partibus
Per Nonennium Praesentissimus Imperavit:
Quarum Ruinas refecit; Portas, ac Portus munivit;
Aggeres Complanavit; Limits aequilateres distendit; Commercia promovit:
Oculati Gubernatoris Encomio; Militum sub Eo merentium Securitati;
Civiumque mercantium quotquot Emolumento.
Sub vesperascentis vitae Crepusculum, militaribus emancipatus muniis,
Alter in Anglia Provinciae suae Pro-Praefectus; alterque Pacis Minister
Eminuit.
Et mox optimatibus, ac optimis Invitantibus,
Administrationem supremam Glocestrensis Urbis admisit:
Necnon ad nuperum Parliamentum pro Patria Delegatus,
Inter Primores Regni Patres-Conscriptos, consedit:
Senator Fidus; miles Fortis; Aulicus sine fastu, Christianus sine fuco;
Usque DEO, Regi, Publicoque studiose devotus.
Summatim.
Postquam pugnando sustinuerat mutilationem manus Unius
Ad geminam tam Musicae, quam Martis Injuriam:
Sub Turre Land. diutiorem Corporis Ipsius Incarcerationem;
Foris Bonorum Jacturam; domi, Totam Lackhamptoniae Rem sequestrali Decreto
damnatam:
Postque tot Tempestates, and Turbines per Europam sibi visas, ac Animadversas;
Totque Regiones, and Regias oculis, Animoque perlustratas:
En! in Urbibus Oxonii, Bathonii, Londinique diu valetudinarius,
Et Lucis Ulterioris tantum non pertaesus;
Caelebs, Anno aetatis LXXV, Christogonias era miles. Sexcentes. octoges. nona,
Aerumnosae Mortalitati, non VITAE valedixit.
Caducas hasce Reliquias heic Serens easdem Messurus Immortales.
Obiit in aedibus Ed. Wroughton Generosi, and alterius ex Ipsius Excequtoribus.
Unde corpus deportatum est Et in aede Lackhamptoniensi inter Suos Sepultum.

Ad cujus Memoriam maerebundus hoc efflevit Elogium semi-frater Ejus Major P.
F. ex equest. stirpe generos. and antiquitatum cultor perquam Cordatus. Land. e
confiniis Carceris Fletensis sub civili, generosaque Jurisdictione Richardi
Manlove Armigeri, dictaeque Fletae diu Gardiani perquam Prudentis.

Typis GULIELMI DOWNING Typographi in vico Sti. Bartholomaei. 1690.


