Integerrimo vere Viro; cognatoque sibi plurimis nominibus honorando, quia
notissime sincero, Pio, docto, generoso, Rhodolpho, vel RAUFIO FRE^^
dutrotrigensi; Dom. de HANNINGTON; and unice jamjam superstiti Filio
colendissimi THOMAE FREKE durotrigensis, Equitis aurati, and Hanc Iconem
veracem, GULIELMI FREKE Fratris fraterrimi, sine fuco, sine figmento
delineatam, D: D: D:

P. PISCATOR

Aeternitatem sub hoc Pulvere praestolatur
GULIELMUS FREKE
THOMAE, Equitis aurati, Filius natu Junior
Qui post, Seniores sibi Fratres quot annorum stadiis sequutus est,
Tot antesignanus, meritorum gradibus praecessit,
Adeo nempe vivacem Genitoris Iconem
Indole sua Patrizavit,
Ceu vel ipsissimum venerandi THOMAE Genium,
Cum divinis dotibus, induisset.
Ad faelicitatis complementu^, Castissimam duxit FRANCISCAM
Nobilissimi and Eruditissimi THO: CVLPEPER
De vetustissima sede Hollingburne, Cantiis, equitis aurati Filiam;
Conjugium sane tam congrue connexum,
Ut ambigendum sit, uter, ab illa Copula
Liberior evaserit.
Pro pulcherrimis lineamentis, and Structurae totius compagine,
Architectrici tantum Naturae debuit,
Quantum ver altera Naturae No^ma crederetur:
Adeo systemate Partium contignatus,
Adeo morum symetria perpolitus,
Ut in multis Qui fuerat incomparabilis,
In nonnullis foret superlativus;
Vir, apprime probus; Frater melior; Maritus optimus.
Et quod, in sobole formanda, rarissime Copia
Accurate transcribitur ad Archetypi similitudinem,
Ideo Coryphaeus Ille, quia solus, sine simili vixit,
Ideo solus, sine sobole decessit,
Et Protoplasten sui, caelo transtulit;
Invidis nimirum Parcis
Ut animadversa vestigia,
Vel Posthumum tot virtutum Volumen,
Posteris Imprimerentur.
Nullius erat odio, Qui fuit amor omnium,
Sic enim malevolentiae spicula, clypeo reppulit Innocentiae,
Et simplicitatis candorem, multiplici sagacitate praemunivit,
Ut serpentem recte retulerit, and columbam.
Affabre Facetus, at juxta reservatus;
Intra Humanitatem, severus,
Intra severitatem, perhumanus;
Indulgens omnibus, quam vitiis,
Austerus Nemini, quam sibi.
Privato plerumque vixit, ut publico prodesse posset,
Et strictius ambitum sui, compressit,
Ut amorem suis, luculentius exprimeret.
In Re tamen modica, gessit animum quam munificum!
Parce prodigus, temperate liberalis,
Et in domesticis coordinandis
Tam bellus Oeconomus,
Ut raro vixerit supra fortunae modum,
Nunquam infra Familiae Magnificentiam.
Indotatam quam duxit Religionem, nusquam repudiavit,
Quandoquidem
Tam caeca veterum deliria
Quam superilluminata Neoticorum dogmata
deprecatus,
In Orthodoxa Fide, qua firmissimus stetit,
In eadem Fide, Fortissimus occubuit.
Et nemo certe Mortatitatis exuvias
Alacrius exuit,
Aut Tabernaculo lubentius terrestri valedixit,
Qui jamdudum Moribundus, ad illud coeleste
Contendens, anhelaverat.
In summa; dubium est
An laudabilior erat vitae, vel in morte liberalior,
Cum tot Propinquos and Amicos supremi Testamenti legatarios
Mirandae Participes reliquerit munificentiae.
Et heic quidem Paradoxae par Benignitas,
Dum sibi veteres Debitores penitus absolvit,
Et largitione superaddita, de novo devinxit
Ut Quot, prius fuerant pro Benevolentia condonati,
Tot, denuo ditati, Benignitate donarentur.
Experti loquimur -- --
Ite superstites, imitemini.
Durotrigena; Natus erat Shr^wtoniae magnifica and perantiqua Sede FREKIADUM.

Denatus Hanningtoniae Mannerio, Wiltoniae Viculo, Circiter Aetatis annum LIII.
Salutis era M. DC. LVII.


