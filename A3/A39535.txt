Elogium Sepulchrale Pro Victoriosissimo GEORGIO MONACHO, Britanniae
Generalissimo, etc. Regni Famaeque Primoribus Inscriptum. Impressio Postrema.
Viro vere Reverdo, nec non vbivis venerando nri Reginalis Praeposito
dignissmo: etc.
STa Viator. Heic NE PLUS VLTRA figitur.
Quaeris per quem?
Per Alcidem nuperum, quodque majus, Nostrum:
Qui, postquam Caelitus Brachio plusquam Mortali
A Mart Galeam, Neptunoque Tridentem extorserat,
Terra Marique Triumphator;
Has STATIVAS pro cancellis, COLVMNAS posuit.
Quaeris quo Jure?
Divino, Caesareo, Suo:
Quippe domi forisque Praesentior adfuit
Idem Testis, Arbiterque Litium: Statuminator Gentium:
Restitutor Nostrae, STATORque Britanniae;
Necnon sub CAROLO Secundo Primus Imperator,
Qui primus in Imperio stitit CAROLVM Secundum.
Sic audiit, audietque Posteris ter Magnus ille MONACHVS,
Albemarliae Dux, Torringtoniae Comes, etc.
Monachorum Princeps; Benedictorum Prior.
Sol Patriae, Solisque Zodiacus.
Quid ais Advena?
Nondum contentus Uno, Nomen percontaris Alterum?
En! GEORGIUS est; a Sanctorum Nomine Sortitus suum.
Georgianus Miles, Georgiarum Dux, Antesignanus Ducum:
Cappadoce Sanctior, Castrioto Fortior,
Utroque Foelicior.
Sceptriferis Devoniae descendens Atavis
Majorum Gesta Majoribus illustrabat:
Hesperus Oriens, Syderis Occidentis;
Sydusque Familiae Tenebris occasurae,
Ex qua,
Filius fuit eo Natu Minor,
Ut notu foret de futuro Maximus.
A Cunis ad Castra designatus
Fortunae ferreae Faber aureus evasit:
Ingentique Telo Necessitatis
Ingentiori Virtutis obvians,
Imperviae Viam reserabat FAMAE.
Hinc, in Hollandia Signifer, in Insula Rheana Centurio:
Et mox ad Hollandiam redux, in Centurionem remigrabat.
In Anglia dein Tribunus, and in Hibernia denique Strategus, inclaruit;
Ubi, tam dexteris alitibus
Belli faces extinxit, Pacemque conflavit,
Acsi
Ventos Vexillis, and Vexilla Gestis antevolaverat.
A Bellicosis ubique BATAVIS
In Duobus Naumachiis Bis ab Illo debellatis;
Et ab Inclytis ubique GALLIS semel in fugam verfis,
Coronas meruit plusquam ROSTRALES
Ad Thalassiarchae Tumulum suspendendas tholis,
AETERNITATI SACRAS SVAEque MEMORIAE.
A SCOTIS una Magnanimis, and ad unum Benemoratis,
Achillis Serta retulit, ac Successum;
Dum consternatos quaquaversus Hosts
Eodem quo Terruit, Eodem Tutatus sit Gladio:
Sanante Dextra quos sinistra sauciaverat.
Heic ut contendens Carduus
Rivales tutius intervireret Rosas,
Interdum detondebat:
Unde Pacatius and appexius apparuit, flos ille barbatus,
Audiitque Carduus tandem Benedictus.
Sic Nobis (haud sine Miraculo)
Hinc, Primum Malum contigit, ultimumque, Remedium:
Dum Chymicus Ille Doctor, soelixque Conductor
Ab Aquilone, de quo, nil Boni prodierat,
Omnifarium produxerat.
Ad Pavitantis LONDINI Portas
Venit, Vidit, Vicit:
Eo formidandus Omnibus quod formidabat Neminem:
Cum Caesaris enim Fama, Caesaris vehebat Fortunam;
Eademque Cymba velificabat suae;
Dum velites suos, Imbellesque Manipulos
Fidentius Exercitui Veterano conferens,
Ab imparibus Armis plusquam pares Armorum Leges eliserit:
Auspiciis adeo Posteris obstupescendis,
Ut crediderint
DEVM pro Georgio dimicasse,
Georgium pro DEO;
Utrumque pro Britanniae.
In hoc Speculo discernens totius Angliae Theatrum,
Scenam deprehendit ubique luctuosam,
Malis Temporibus, Histriones pessimos
Perperam repraesentantes futilem
Quam finxissent Ipsi Fabulam.
Actoribus igitur ab Orchestra Semotis,
Et Orchestra de Seipsa,
Ad nova Populum Spectacula pellexit,
Actor Ille Modernorum maximus:
Ille Georgius suae Genius, ac Sospitator Angliae
Qui misellam Monarchiae servaturus Virginem,
Multiformem Democratiae Belluam perdidit Draconem;
Eoque mirabilius,
Quod sicca manu sine Sanguine Draconis,
UNIVERSAL PHARMACVM confecit:
Epidaurius publicus; Paeon Salutifer;
Samaritanus Misericors.
In demulcendis enim Crudis Regni Vulneribus,
Oleum poscebat, non Acetum:
Minister fidus, Imperator facilis,
Utriusque Munia tam Site temperans,
Ut Imperando totus servierit,
Et Serviendo totus Imperaverit.
A Rege Beneficia reportabat Multa, qui meruerat Omnia:
Ab Illo Rex promerebat Omnia, cui negaverat Nullum.
In his Antithetis, Bilanx Amborum Bonitas
Pari pendebat aequilibrio;
Dum fuit alter Fidei Defensor,
Alterque Spes ac Fiducia Defensoris.
Hinc Rex appellabat Illum Partem;
Et Ille Regem vicissim Suum:
Nec mirum est
Si Patrem suum fassus fit Carolum,
Quum Matrem suam professus sit Ecclesiam.
Utrique
Filius Obsequens, Christianus Integer,
Subditus fidelis.
Qui postquam
Reipublicae diutius, and tantum non Decennio
Fortiter and Foeliciter administraverat;
Seque DEO, Domumque fuis dispositam commendarat;
Denique quum Divinis Indiciis
(Triduo tantisper ante mortem) laetabundus aspexerat
Vnigenitum Filium Nobilissimis Nuptiis Initiatum,
Et ab Illo Fulcro Familiam de futuro confirmandam,
Adorearum, Dignitatum, Divitiarum,
Omniumque superabunde satur nisi Dierum,
Aetatis anno Sexagesimo Secundo MDCLXIX. Jani Tertio,
COMMVNI DAMNO DENATVS EST.
Cui Munifico sibi Patrono, Hoc efflevit Elegium P. Piscator, olim Militum
Serviens-Major.


