Nobilissimo and Amplissimo Domino D. Archibaldo Cambello Argatheliae Comiti,
Cambellae and Lornae Dynastae, Regi a secretioribus Consiliis: Adolescentes
Magisterii Candidati, hasce I heses Philosophicas, quas Deo propitio ad diem
Julii in Publico Academiae JACOEI REGIS Auditorio Propugnabunt Praeside DUNCANO
FORRESTERO D. C. Q.
Alexander Dickius David Cunigamius David Lindesius David Peblius Georgius
Buchananus Gulielmus Crafordius Gulielmus Oliphantus Henricus Charteris
Henricus Knoxius Hugo Millarus Jacobus Karus Jacobus Lindesius Joannes
Galbrethus Joannes Haliburtonus Joannes Jamisonus Joannes Knoxius Joannes
Makmillanus Joannes Somervallus Michael Junius Patricius Humius Patricius
Oliphantus Robertus Nisbetus Robertus Todus Thomas Byrisius Thomas Hamiltonus
Thomas Pillanus
THESES LOGICAE.
INstrumentum quando in usu positum est, vel maxim meretur nomen instrumenti.

2 Parum consentarce loquuntur qui affirmantes Logicam esse habitum
instrumentarium, candem tamen altis disciplinis applicatam, instrumentariam
esse negant.

3 Logica Docens and Vtens idemmet sunt habitus, rationem instrumentarii
retinens, etiam post usum: quamvis habitus Logicae Vtentis systemate expressus,
nomen Logica omnino amittat.

4 Ad Universal requiritur unitas and communitas, sive ut sit res una
aptitudinem habens essendi in pluribus.

5 Naturae in statu abstractionis nihil deest ut sit universalis.

6 Comparatio cum inferioribus necessaria quidem est, ut cognoscatur Universal
factum esse, non autem ut fiat.

7 Nulla datur Naturae conditio, ne in mente nostra, in qua nec est universalis
nec singularis: licet eam considerare possimus nec qua universalis nec qua
singularis est.

8 In praedicatione actuali manet formaliter Universal, nisi dicas omnem
praedicationem actualem speciei de individuo esse praedicationem singularis de
singulari.

9 Esse entis rationis non est, ut plerique existimant, actu reflexo cognosci,
quo nempe solo express percipitur.

10 Inhaerentiae est de essentia accidentis.

11 Sicut actu subsistere non est de essentia substantiae, ita neque actu
inhaerere est de essentia accidentis.

12 Contradictionem tamen implicat accidens actu esse, and actu non inhaerere.

13 Monstrum est in Philosophia quod tuentur Doct: Pontificii, quantitatem in
Eucharistia, extra omne subjectum existere.

14 Omnis individua Substantia creata quae completa est, est substantia prima
in Cat: Substantiae.

15 Est igitur aliqua substantia prima in Cat: Sub: quae non est suppositum.

16 Per se subsistere, si capiatur pro eo quod est habere propriam
subsistentiam, id est independentiam ab omni alio supposito, non est proprietas
Substantiae, ab ea necessario emanans.

17 Relatio accedit subjecto sine reali eius mutatione.

18 Accedente relatione non accedit subiecto nova entitas, sed potius nova
denominatio ab eo quod prius erat, denomirare autem non poterat, ob defectum
termini.

19 Nihil absurdtest in Deo admittere relatio et reales, cum nec mutationem
realem importent, aut novam aliquam perfectionem, neque cum simplicitate eins
pugnent. Huiusmodi tamen relationes Praedicamentales non sunt.

20 Veritas enuxciationis est conformitas eius cum re, pro ea differentia
temporis, quae per copulam adsignificatur.

21 Adveritatem enunciationis nihil refert, an veritas eius nobis comperta sit
necne: Nam and oration nostra saepe falsa est; cum eius falsit as nobis
incognita est.

22 Quando res est futura, oration affirmans eam futuram esse, determinate vera
est.

23 Datur igitur determinata veritas in enunciationibus de futuris
contingentibus, sive nos veritatem istam determinate cognoscamus, sive non.

24 Ad veritatem affirmationis modalis de possibili insensu composito
requiritur, ut uterque terminus dicti sit compossibilis. Quare haec falsa ect
in sensu composito, possibile est voluntatem efficaciter a Deo motam, resistere.

25 Dantur in terminis Logicis rations certae and infallibiles, quaeque omnem
excludant formidinem partis oppofitae.

26 Datur igitur assensus Dianoeticus a scientia and fide distinctus qui tamen
non est opinio.

THESES ETHICAE.
SOlus finis movet voluntatem non tamen solus eam terminat.

2 Bonum movet appetitum, non qua tale simpliciter, sed qua tale huic: id est
conveniens.

3 Licet cuiusvis rei aliquod sit bonum summum, nulli tamen convenit
foelicitas, nisi naturae intelligenti.

4 Nihil potest esse foelix, nisi quod foelicitatem suam aestimare potest.

5 Voluntas rei impossibilis, quaeque impossibilis esse indicatur, interdum est
ordinata and pia.

6 Intendere tamen impossible, aut de mediis ad illud consultare, omnino
stultum esset.

7 (...). Eth. 3 Cap. 1.

8 Ignorantia quae affectata est tantum abest ut excuset, ut culpam augeat.

9 Actio, quae fit per ignorantiam non affectatam, sed tamen vincibilem, minus
censetur voluntaria, quam si adfuisset affectatio and proinde a tanto excusat.
Quia tamen vincibilis erat, saltem interpretative voluntaria est, and proinde a
toto non excusat.

10 Nullus est error in voluntate, quem non praecedat necessario defectus
cognitionis in intellectu.

11 Vt aliquid dicatur fieri libere, non requiritur necessario facultas
indifferens ad utrumlibet contrarium, V. g. bonum aut malum.

12 Libertas nobis vel maximo convenit, tunc cum operamur.

13 Cum liberate amice conspirare necessitatem ex suppositione manifestum est.

14 Ad bonum spirituale libertatem nullam habet homo (...).

15 Non minus perditur exhortatio ad hominem arcte ligatum donec solvatur, ac
si homo ille mortuus esset. Quare frustra nos urgent in hac materia Pontificii
argumentis Arist. ab usu legum, adhortationum etc. Quae aequalem vim obtinent
adversus eos, hominis voluntatem ita constrictam esse affirmantes ut movere se
nequeat ad bonum spirituale.

THESES PHYSICAE.
EXtransmutatione evidenter demonstratur, dari materiam primam.

2 Apertam contradictionem continet, transmutationem fieri: nisi maneat aliquid
in genito quod fuit in corrupto.

3 Qui dicunt in Eucharistia dari mutationem substantialem, qua substantia
unius totaliter aboletur, and alterius totaliter de novo fit, non tuentur veram
transubstantiationem, sed successionem unius substantiae de novo productae, in
locum alterius annihilatae.

4 Materia prima non est adeo nullius entitatis, quin habeat suos actus
Metaphysicos, essentiae and existentiae.

5 Imo materia prima tantae activitatis est, ut quantitatem ex se emittat.

6 Materia nunquam est causa corruptionis.

7 Materiam coelestium and sublunarium nihil est quod efficaciter probet specie
distingui.

8 Agit Arist. de causis in Physica, non per se: sed ut sciat Physicus, ad quod
genus causae referat media suarum demonstrationum; doctrina enim causarum per
se Metaphysica tota est.

9 Divisio quadrimembris causarum adaequata est, quicquid contendant nonnulli.

10 Natura semper agit propter finem* nec minus certo, quam si cognitione
duceretur.

11 Necesse est naturalia subesse directioni naturae intelligentis, and illud
Metaphysicorum verissimum esse, Omne opus naturae est opus Intelligentiae.

12 Definitiones motus quas habet Arist. omnes convenient motibus Coelestibus.

13 Mutationes spirituales non comprehenduntur in definitionibus motus.

14 Motus est via qua subiectum ad formam tendit: seu qua e potentia in actum
accidentalem reducitur.

15 Motus nec est forma fluens, nec fluxus formae.

16 Quaemvis motus a termino ad quem specificetur, tamen ab eo realiter
distinguitur.

17 Impossible videtur ut corpus quod actu est, actu etiam movetur, non sit
actu in loco.

18 Non itaque superficies corporis ambientis, sed intervallum erit locus.

19 Quamvis locus nihil sit reale, esse in loco est aliquid reale, and affectio
corporis naturalis.

20 Sive Arist. mundum ab aeterno extitisse casu aut natura sua dixerit, ut
probabilius est: sive ab aterno productum fuisse a causa prima, ex naturae suae
necessitate operante, quod et imponit Proclus, utcunque tamen sibi and
doctrinae suae contradicit.

21 Corpora coelestia praeter lucem demitiunt alias qualitates occultiores
singulis proprias, quibus multa in inferioribus efficiuntur.

22 Nihilominus lux est qualitas praestantissima, quamvis genericam naturam
corporis coelestis dicatur consequi, and qualitates occultiores specificam: nam
and facultas videndi in equo praestantior est facultate hinniendi.

23 Motus secundus coeli non est causa generationis in inferioribus, sed tantum
conditio sine qua non: quia nimirum per eum adducitur and abducitur (...).

24 Dilutum nimis est quod vulgo dicitur gravia and levia non moveri a se ipsis
ut moventibus principalibus, sed a generante.

25 Projecta non ad (...) motus sui perveniunt exact in ipso principio, sed
tantum prope principium, tum propter resistentiam ipsius medii, tum propter
profunditatem projecti, quod non statim recipit impressionem violentam.

26 Eadem numero accidentia, non minus quam cadam forma substantialis, saepe
manent in genito quae fuere in corrupto.

27 Idem potest agere in se ipsum imo omnis causaper emanationem id facit.

28 In misto manent formae elementares irrefractae: qualitates tamen
elementares franguntur and contemperantur: formae tamen elementares non amplius
s^ iuris sunt, sed nobiliori formae subjiciuntur quae earum materias ultime
informat.

29 Intellectus patiens necessario agit qua^docunque obiectum percipitur.

30 Si detur intellectus aegens, credibile est eum esse causam primam cuius
munus est causarum secundarum defectus supplere.

THESES SPHAERICAE.
QVicunque circulus parallelos omnes aequaliter dividit, per polos mundi
transit and contra.

2 Quicunque etiam parallelos omnes ita dividit, adangulos rectos sphaeral^s
eosdem dividit.

3 Horizon obliquus omnes circulos maiores, nullum ex minoribus aequaliter
dividit and haec est causa cur in sphaera obliqua dies non sit aequalis nocti.

4 Mayor arcus circuli minoris polo elevato vicini supra horizontem est: minor
autem paralleli oppositi.

5 Aequales semper sunt arcus unius circuli minoris supra horizontem and
alterius circuli minoris paralleli aequaliter ab aequinoctiali distantis infra
horizontem: quae causa est cur in parallelo aeque distante ab aequinoctiali in
eodem horizonte, dies cum sol est in uno parallelo aequalis est nocti cum sol
est in altero, and contra.

6 Ptolemaeus ostendit tum per epicyclum tum per excentricum Phenomenon solis
satis defendi posse: idem ettam gravi oratione monet Lib. 3. Synt. Mag. cap. 2.
ne quis ita rem ipsam in machina coelesti se habere existimet ficut Mathematics
fingunt.

7 Audax nimis esset assertio si quis affirmet astronomorum hypotheses de
excentricis rempe and epicyclis etc. veras esse, quae aliquando ne forsan
verisimiles sunt.

8 Sufficit tamen ut eas supponant quasi veras, ut possint calculum inde sine
errore instituere and phenomenon defendere.

9 Quid quod and ea quae ex philosophia naturali assumunt, inter eorum incertas
suppositiones numeranda videanturt v: g: quod coeli infra primum mobile,
duplici motu simul moveantur super diversos polos: inde enim sequetur coelos
secundum parts saltem simul moveri ad diversos terminos locales, and diversas
ubicationes simul acquirere, and proinde simul esse in diversis locis.

EDINBURGI, Excudebat JACOBUS BRYSONUS Anno Domini 1641.


