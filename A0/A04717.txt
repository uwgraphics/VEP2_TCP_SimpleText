IN HENRICVM FRIDERICVM PRIMOGENITVM JACOBI Ter maximi Regis magnae Britanniae,
Galliae, and Hiberniae: Serenissimum vero WALLIAE Principem, morbo de hac vita
decedentem November. 1612

Lachrymae ALEXr. JVLII Scoti, suo and conterraneorum suorum nomine, Namque ab
Vno disce omnes.

EDINBVRGI, Excudebat Thomas Finlason, Typographus Reg. Majest. 1612.

IN HENRICVM FRIDERICVM PRI MOGENITVM JACOBI ter maximi Regis magnae
Britanniae, Galliae, and Hiberniae: Serenissimum vero WALLIAE Principem, morbo
de hac vita decedentem November. 1612.
Lachrymae ALEXr. JVLII Scoti, suo and conterraneorum suorum nomine, Namque ab
Vno disce omnes.
ME miserum, quaenam patrias ingrata per oras
Verane, fama volans nostras allabitur aures?
Cunctorumque nova impellit formidine mentes:
Quam cuperem narrata palam, commenta fuisse!
Quae Dea foeda virum passim diffudit in ora.
Si sola terrarum, and flammantia maenia mundi,
In sua naturae discordia semina primae
Lapsa ruant, nec jam rebus sua forma maneret;
Si super-inducta tellus stagnaret ab unda,
Ceu foret extentum super ardua culmina velum;
An magis informi stupuissent numina mundo
In Chaos, inque suum vultum remeante priorem?
Quam dolor atque imis, ingens quam cura medullis
Fixa, novi gravitate mali persaepe recursans,
Perculit attonitam, quam tristi vulnere mentem!
Ut stupor Aglauri sensus urgebat inertes,
Membraque, ut amisso pallebant sanguine vultus,
Cum lathalis hyems serpens in pectora clausit
Vocis iter, genuum junctura rigebat, et ora
Duruerant, saxum signumque exsangue jacebat*
Sic mihi ad allatam torpebant pectora famam
Quassataeque ratis decumana regis ab unda,
Tutbataeque domus, thalami mistique jugalis
Luctibus, and patris natum sine test gementis,
Tum proclinantis sublato principe regni,
Ceu consternatis pateat jam maenibus hosti;
Ille ubi bis nonis annum conjungeret annis,
Sic dolor et vocem, et lachrymas introrsus obortas
Devorat, amenti languebant lumina motu,
Exanimoque alij fugiunt e corpore sensus,
Diriguere comae, cum duro lingua palato
Congelat, utque animi fit corpus inane cruoris,
Nec lachrymae lenimen erant luctusve levamen.
Hic licet Aegeriae fundantur flumina fletus,
Misceat ut Tamesis Glottam fluvialibus undis,
Obrutaque undoso mergatur ut insula ponto,
Ut vitreo mundi suspensae fornic^e lymphae
Continuos totidem luces solvantur in imbres,
Tristia quot poterunt renovari secula Noha:
Cum tamen hic tanto miscerier omnia luctu
Cernere sit, quanto tum, cum manus improba saevit
Pulvere sulphureo regalem extinguere stirpem,
Obstupuit subitae magno terrore ruinae
Gens humana gemens, and totus inhorruit orbis;
Dicite jam, quaenam lachrymarum flumina tantis
Diluviumve malis, aut flendis Aequora damnis
Sufficiant, fontes and abyssi ut claustra revellant;
Quanta dedit rerum naturae funus acerbum.
Dulcibus inseruit sese quod principis annis,
Cum viguit primae tantum lanuginis aetas:
Hac velut extincta coelesti lampade, pullo
Ceu tenebris mersae doleant velamine terrae,
Impia Neridae secum si flere volebat
Funera fatidici populum clementia regis,
Pro dape continuum lachrymis pavitque dolorem
Jeiunus, traherent dum sera crepuscula noctem:
In sua si Saulis conversam viscera dextram,
Fataque iurati gemuit crudelia nati,
Quod sacer in sacro populo tum morte periret
Ante diem, and dextra princeps cecidisset iniqua,
Regibus ingrati hic regni reddantur honores,
Hic Tyrio valiant ardentes murice pallae,
Imperii gemmis, auroque insigne decorum,
Et segmenta, sacro capiti Diadema revulsum;
Cum iubar occiduum regnis regale tenebras
Inferat, atra dies nigrae solennia pompae
Postulat, and foribus taxum, tumuloque cupressum.
Vos lacerae lateri nostro agglomerate Camoenae,
Et comiti extremum concedite sponte laborem;
Tristia sint lachrymis lamenta impensa profusis,
Manibus inferiis missis, cinerique sepulto,
Queis vestri haud expers pulvis videatur amoris,
Queis libeat sinon licet, hanc aequare querelam,
Et iuvet erectum toties explere dolorem;
Artis erat vestrae cultor, cultoribus idem
Artis Apollineae decus and tutela professis:
Viueret, ille sacris hauriret fontibus undam,
Pone sequens tantum referensque per omnia patrem
Vos quoque rimantes acie penetralia coeli
Abdita, and humanos long fugientia visus,
Et vivo aeterni pascentes lumine verbi
Corporeis clausas vinclis, and carcere mentes,
Aetheris ex oris and celsa sede petitas,
Denuo quas coeli splendentia templa receptent:
Fercula and assiduo irroretis pocula fletu;
Luctibus and moesto juvet indulgere labori,
Et gemitus tumulo and verba eluctantia far:
Si certum est habitasse alto sub pectore numen,
Sique novos ritus horrentem and sacra profana,
Aemula Iosiacae pietatis fama coronat:
Indolis eximiae nec spem fovistis inanem,
Hunc fore praesidium purae pietatis amantum,
Illius armatae metuendaque fulmina dextrae
Hostibus, ex terra and scelerato semine natis,
Affectare ausis regnum caeleste, propago
Illa gigantaeae stirpisiam gaudia quanta
Clausa sinu cumulans, recreatur vulnere nostro!
Nec minus hunc, quorum spatiis propioribus aetas
Insequitur, florem roseae lumenque juventae,
Et quibus incessu tremulo venit aegra senectus,
Debilitans animi vires, mutansque vigorem,
Si sine labe manum, sinon sine mente gerebat
Herculeos valido distentos robore nervos,
Nestoreumque simul iuvenili in pectore sensum;
Si decorat raras divina modestia dotes,
Ferte pios fletus feralia munera busto,
Semper eam lucemque locumque habeatis acerbum.
Denique vos orbis, vos ruris and urbis alumni,
Sive gravem duro terram sulcatis aratro,
Seu quibus herbosos errant armenta per agros,
Delicias villae, laetosque relinquite campos,
Grataque mobilibus rivis pomaria, saltus:
Seu quibus est plebi dare vel fas dicere iura,
His tria sollicitis sileantur verba diebus;
Et quibus in mediis res cum spe ponitur undis,
Quos juvat insano merces concredere ponto;
Tum quibus est studiis quaedam concordia junctis
Artifices, operas noctesque diesque fatigans
Turba, vel apposito postponens omnia lucro,
Tum quibus est cordi tereti devolvere fuso
Mollia pensa leves urgentes stamina Nymphae,
Funereo moestos questus edatis honori:
Omnia in humanis semper nutantia rebus,
Fallaces spes, nil stabili munimine tutum,
Irrita vota hominum, nunquam secura voluptas
Instabilesque vices, and tanta incommoda rerum
Imbre rigare sinus moneant, and pectora palmis
Tundere, flebiliter ruptisque ululare capillis,
Hocque animam saltem dono accumuletis inani,
Quod sit perpetui argumentum and pignus amoris:
Si modo post columen, spem praesidiumque salutis,
Proxima fortunae fuerat spes pendula vestrae
Principe de tanto, claris virtutibus orb,
Quem regeret majore suo; quo sospite summum
Et decus imperii and patriae floreret imago:
Ille animis dextraque valens, men's proxima coelot
Magnanimo par dextra deo; si bella cieret
Aut vera, aut sumptis pugnae simulachra sub armis,
Hunc neque Pellaei terrerent tela tyranni,
Nec timor ille Phrygum, and Trojae populator Achilles,
Nec Telamone satus, nec eum Tirynthius Heroes:
Obvius haud illi quisquam se impune tulisset
Armato, adversum si vel pedes iret in hostem,
Aut in equo texat Martis fera praelia ludo,
Spicula contorquens validis vibrara lacertis
Ast ubi certamen directum instruxit equorum,
Nunc alios iniens cursus, aliosque recursus,
Aut circo impediens alternos orbibus orbs;
Non gyro, recto non cursu cederet ulli:
Quidlibet egregium cupiens tentare decenter,
Munera victricis tulit and praeconia palmae,
Cum fremitu plausuque virum, studiisque faventum;
Omnibus arrisit specioso e corpore virtus:
Tantus amor laudis, tantae est victoria curae,
Tanta fuit rerum gestarum grata venustas.
Si neque regalis thalami sors prima fuisset,
Nec fatale foret regni moderamen aviti,
Si neque magnorum titulos jactaret avorum,
Nomina nec veterum commendent clara parentum,
Cui genus a longo demissum est sanguine regum;
Si sese egregio sine naevo corpore solvens
Exuat; Ille tamen generosae mentis haberet
Ut morum, ingenitae sic nobilitatis honorem:
Cumque suos omnes prudens direxerit actus,
Consilio summo res and ratione gubernans,
Magna manu magna sublimi pectore tractans,
Seque aliosque alto certans aequare labor;
Qua foret hic tandem regnandi praeditus art?
Quanto justitiae studio, pietatis amore
Jura daret populo? and legum flexisset habenas
Ad patriae aeternam pacem, regniqe salutem?
Regibus and regnis succedere dignus avitis;
Dignus and extremis late dominarier Indis,
Et cui nec metas vitae, nec tempora rerum
Poneret aeternas mundi qui flectit habenas:
Ille per ingenuas vivum caput extulit arts,
Quo foret inde sui prudentia florida secli,
Nobilitas ut erat, gravibus sic gratia verbis
Mitis, at affuso labris decorata lepore,
Cum vultu his gestus respondit amabile spirans;
Posset ut afflictas causas orare suorum,
Et gravis ira gravi patrum mitescere voce.
Pluris erat nemo: si vitae labe carentis
Sit pretium, fuit exemplum venerabile morum;
Nulla voluptatum tam fertilis aula malarum,
Nullaque laxatis grassata licentia fraenis,
Illius inflexit sensus, animumve labentem
Impulit, ut casti violaret jura pudoris;
Laud pudicitiae, praesens and prisca premebat
Secula; quo veris nomen virtutibus aequet,
Pectora candorem vincebant pura nivalem,
Non dubia spectata fide, fiducia rerum
Ille Britannarum tandem, si vita maneret,
Rebus in angustis et portus and ara bonorum.
Non de gente hominum reverentior ulla parentum
Pregenies, patriis faciendis strenua jussis,
Officiis dilecta suis; foelicior unquam
Germanae an pietas erit? aut concordia fratrum?
Quam natura fovens tenero convictus ab aevo,
Ingenium canos par confirmasset ad annos;
Corporibus fuerant tres, tantum mentibus unus,
Nunc duo corporibus superant, sed mentibus unus;
Tertius Elysium repetens, sedesque piorum,
Quo prius ille solum, ditat nunc lumine coelum.
Si prece vel pretio flecti, vel fata retexi
Possent, lanificas aut exorare sorores,
Ne ante diem roseae rupissent fila juventae,
Non pater aut nato tantum, non Principe regnum,
Ullave se tanto tellus jactasset alumno.
Nos licet humanae nihil ultra sortis honorem
Hic canimus, largae memorantes munera dextrae
Divinae, quae sola potest, nihil indiga nostri
Auxilii, incolumem populum per saxa, per ignes,
Per mare, per medios hosts servare furentes;
Ut nos sola DEI teneat fiducia nostri:
Quem tamen and tanti and talem genuere parents,
Invidere solo patriae pia numina nostrae,
Indignata sui monumentum, and pignus amoris,
Progeniemque polo lapsam, genus esse Deorum,
Et patrio nimium sero succedere coelo;
Tam coluisse diu terras jam caede madentes,
Quas verum, quas alma fides, quas virgo relictas
Astraea, and bonitas, summi reverentia patris,
Casta pudicitiae, and pulchrae concordia formae,
Gratia fraternisque animis, and debita cunctis
Deseruere; tenent frauds, violentia, lites,
Civibus insidiaeque bonis, regnoque paratae,
Armaque tartareis primum conflata caminis,
Tum damnosa Venus, tum nocte latentia furta.
Quidnam aliud nunc sunt spurcae, quam tartara, terrae?
Multane prostibulis sunt oppida plena nefandis?
Quaelibet en pretio virgo, matronaque pacto
Prostat, and impura non cuncta libidine sordent?
Non Athei solum sic defecere profani,
Ludicra non animi venerantes somnia vani,
Pura peregrino vitiant qui dogmata cultu;
Maxima pars secli morbis jactatur eisdem
Pene senescentis, jamque in peiora ruentis,
Sic numero exigui non sunt, quos labe petitos
Communi invenias passim per rura per urbes:
Hos igitur vitii ut dedimus sementibus auctus;
Sic gravium molem metimus messem que malorum:
Namque tot haud una commissa nefaria poena
Jam luimus, Iovae librataque vulnera dextrae
Sensimus, ecce aestu rapido periere labores
Agricolis, steriles exussit Sirius agros;
Aruerant herbae, and victum seges aegra negavit,
Ferrea jam tellus, quod coelum nuper ahenum
Abnuerat pigris genitabile semen agellis;
Relliquias aestus ventorum slamina trita
Grana per intonsos sparsere, ut semina, campos;
Quae segetum metae ventos fugere voraces,
Nubibus effusis pereunt pluvialibus undis:
Sic enecta fame torpescunt corpora plebis,
Qua libuit domino ingluviem compescere faedam.
Hic animus meminisse horret, quae incommoda nobis,
Quantaque jam data sint, nostris cum tabida membris
Venisset miseranda lues, and letifer annus;
Liquimus hic dulces animas, aut traximus aegra
Corpora vixque inopi licuit jejunia victu
Solvere, tanta brevi facta est jactura peculi.
Praetereo quoties civili afflicta furore
Terra Britanna fores, and quanta incendia belli
Saepius adversi externus jam fecerit hostis:
Huc etiam tenuis famae perlabitur aura,
Quod lacera incedat gaudens discordia palla,
Sanguine quam tincto sequitur Bellona flagello,
Turpe ministerium non aversata, minatur
Limina conclusi ferrata recludere belli;
Sic meritum est nostrum ut poenas pendamus, eoque
Bellonae arcano pulsantur pectora motu;
Sed gravius multo belloque nocentius omni
Hoc sub solemalum, nostrae quod gloria gentis
Exemplar morum, divini pignus amoris,
Et validum tandem sceptri munimen aviti,
Delitiae dulces and maxima cura parentum,
Primorum princeps procerum, flos integer aevi,
Ante diem fato fuerit praereptus acerbo,
Liquerit has oras secum pene omnia vertens.
Nos te criminibus nostris dulcissime rerum
Ceu gravium jactu saxorum saepe petitum
Obruimus, foret hoc nobis jam dulce pacisci
Quamvis pro vivo mortem, nisi fata negarent.
Tot domitis tandem poenis commissa fateri,
Et lubeat lugere simul, ne vulnera, clades
Acceptas potius quam lapsus, semina labis,
Et scelerum tetras maculas gemuisse putemur,
Quas velut umbra comes sequitur male conscius horror,
Numinis ira ultrix, quam nunc sic deprecor omnem.
Magne Parens, quem terra tremit, mare, sidera, coetus
Tartarei, superique chori, quem magna patrantem
Mira manu exhorrent submissa mente tyranni;
Luceat ut cunctis mitis clementia terris,
Attestans nostra misera te sort moveri,
Frange animos maerore gravi, ut fugienda perosi
Plangendoque hominem veterem plangenda cavere
Discamus, sobolique tuae mala culpa pudori
Sitque odio scelus exosae, sint vulnera laesae
Naturae, stygio infusum serpente venenum
Sanguinis innocui lotumque aspargine, Numen
Utque tuum laetis placatum funere Nati,
Ejus ad exemplum liceat componere mores,
Clausa prius tenebris pandantur lumina mentis,
Ut propius sacri cernamus foedera pacti, et
Formula sit nostrae tua Lex and semita vitae;
Teque ducem laeti comites and sponte sequentes,
Relliquias tantae cladis cum stirpe tueri
Digneris, solido velut ex adamante columnas,
Tanta quibus niti possint fundamina regni.
Ut Jubari occiduo Jubar e regione coruscans
Lumine luminibus tenebras moerore coortas
Discutiat, pullato abigat cava nubila regno
Tristitiae, and mala cuncta levans data damna rependat:
Sic animos hilarans flentes commissa bonorum,
Quod meruere velis pravis advertere numen:
Fama tui and tanti ne abolescat gratia doni,
Add etiam reliqua ut constet sine crimine vita;
Ne de more canum vomitu, quem fecimus olim,
Denuo pascentes, and servum pectus habentes
Jam prius exutis vitiis, fatale sequatur,
Et vetera excipiat nunquam reparabile damnum:
Arbor enim multo cecidit si florida succo,
Quid de-nudato fiet sine palmite trunco?
Si Deus eximium sylvae decussit honorem,
Ipsa Cupresseti summo minitantia coelo
Culmina, quantus humi reptantibus usque rubetis
Debeat esse metus, totum cum saeva per orbem
Fulminet intendens cunctis mortalibus arcum,
Spiculaque exacuens durae inclementia mortis;
Queis petat insignes gemmis auroque coronas,
Queis domini terrae, pereuntque ingentia telis
Maenia; nunc Babylon cum Maedo, and Troja ruinas,
Proque opibus tanto quaesitis sanguine Roma,
Graeciaque eversos tumulos ostendit avorum:
Nomina cum saxis monumentaque morte fatiscunt,
Sternit humi tenuem mors and sine nomine plebem,
Inijcit obscurasque manus juvenilibus annis,
Et senibus pueros and sceptra ligonibus aequat,
Priscaque venturo and praesentia secula seclo.
Scilicet haec tanquam pallentis limen averni,
Quanquam animas trepido luctantes corpore soluat
Sordibus infames scelerum; ut coelestibus oris
Exclusas, tenebris vinctas and carcere caeco,
Demittat diri tremulis horroribus orci;
Ut meritis poenis commissa nefanda luentes,
Supplicia expendant veterum sine fine malorum:
Illa bonis tamen haud subitum improvisa tumultum
Aut metuenda tulit, pretiosi muneris instar
His venit, extremum finem factura laborum;
Debita virtuti ut tandem sua praemia carpant,
Gaudia, quae vitae manant e font perenni,
Aeternumque decus, tranquillaeque otia pacis,
Et lucem roseo manes splendore foventem,
Lucem vel medii vincentem spicula phaebi;
Omniaque haec majora suis potioraque votis,
In quae nulla datur sorti mortive potestas.
Foelices animae, quas nec iam noxia tardant
Corpora, nec scelus, aut concretae semina labis,
Et quibus in tuto res est, procul exulat omnis
Et dolor and metus and non defaecata voluptas;
Queis iam parta quies, quibus est fortuna peracta
Jam sua, quas patrii transmittunt limina coeli,
Quae puro aetherio sensu laetantur, and igni
Simplicis aurai, and turmis coelestibus uno
Se sociante Deo, and radiantis lumine vultus,
Quarum vivisico dominus perfudit odore
Busta resurgentis nati, ut rediviva resumant
Corpora in adventu incorrupti iudicis orbis;
Quae subeant spretis coeli fastigia terris,
Aeternisque bonis aeterna, in secla fruantur.
Janua cum coeli, cum mors sit meta malorum
Ultima, supremo quem lumine vita relinquit,
Stultitia errantem long qui deserit orbem,
Qui fugit aerumnam, and miseri contagia mundi;
Hunc fas perpetuis non est deflere querelis,
Nestor ut Antilochi fatum, vel funera nati
Evandrus, nullo fidei quos copula vinclo,
Aut Domino rerum nexu devinxerat arcto;
Spes quibus est omnis vitae praecisa futurae,
Qui rediviva animas in corpora posse reverti
Nec sua confidunt, nec frangi spicula lethi.
PRAECEDENTIS THRENODIAE brevis Explanatio.
Me miserum] Exordium huius Threnodiae illustratur exclamatione addubitantis
sitne vera an falsa horrenda illa iniucundissimi nuncii fama passim celebrata.

Si sola terrarum] iniucundissimum nuncium sequitur stupor ut eius effectu^,
cuius descriptio est a comparatis, hoc modo, ipsi coelicolae non magis
obstupescere^t si mundi machina dissolveretur, and in antiquum Chaos rediret;
nec Aglauros conversa in statuam saxeam omnes sensus magis amisit, quam illo
nuncio omnes tum animi tum corporis nostri sensus abierunt

Hic licet] stuporem excipit dolor duplex, 1. ob malum poenae, 2. post, ob
malum culpae, doloris effecta hic sunt lachrymae hyperbolice descriptae ad
amplificationem damni accepti, and doloris inde percepti a tota rerum natura,
quae commune malum merito lugeret.

Hacvelut ext.] Subiicitur hortatio ad omnes cuiuscu^que loci, vocationis,
aetatis, and sexus homines, ut cum authore vestem lu gubrem, lachrymas,
lamenta, planctus, ejulatus, and gemitus, doloris sui testimonia tanquam
inferias tanti Principis tumulo consecrare velint, rations singulis
hortationibus suo quaeque loco adhibentur. Hic prima hortatio est ad Reges
terrarum, ut Davidis exemplo flentis mortem Abneri, Saulis, and Absholomi
moerea^t hic etiam, quod Princeps in Israele cecidisset.

Vos lacerae.] 2. Hortatio est ad doctrinarum studiosos ut tanti Regis
primogenitum, literis a pueritia deditum, jam vita functum lachrymis
prosequantur.

Vos quoque.] 3 Hortatio ad Pastores Ecclesiae, ut principem purae doctrinae
and morum studiosum, and assertorem tanquam alterum Iosiam vitam cum morte
commutantem gemant.

Nec minus hunc.] 4 Hortatio est ad Juvenes and Senes, ut cum hos animi
prudentia, illos vero corporis bonis non aequaret solum, sed etiam long
superaret, diem locumque obitus illius semper moestum habere velint.

Denique vos orb.] 5 Hortatio est in genere ad omnes pios orbis in colas,
cuiuscunque ordinis aut sexus, ut questu suo, fletu, and planctu, eius
sepulchrum honor prosequantur, quem in vita tanta animi celsitudine, tanto
decore and venustate res suas gerentem, tandem si vita longius frueretur,
offendissent omnibus imperatoriis virtutibus ornatum ad Ecclesiae and
reipublicae utilitatem.

Si neque regalis.] Commemorantur hic aliae ejus lauds promiscue sic
fluctuante scriptoris affectu, ut qui in caena dubia nesciat, cui primum
ferculo manum iniiciat: recensentur inquam generis and animi nobilitas
comparate, prudentia, animi magnitudo, studium Justitiae, regiae virtutes
repetuntur; adduntur doctrina, vox, vultus, gestus plenus gravitatis, leporis,
and amoris, quibus usus est in negotiis suorum, vitae integritas, pudicitia,
candor animi, fides, reverentia in parents, concordia fraterna, etc.

Vos licet.] Haec omnia generis humani causa eum in collata, tametsi de illo
honorifice sic praedicamus ut Dei dona, cui in solidum omnium bonorum laudem
tribuendam censemus, and de quo potissimum spe pendere debemus; cum tamen Deus
terrae incolas magna ex part omnium sccleru^ colluvie contaminatos
perspexisset, indignosque principe tot tantisque virtutibus and vitae
integritate ornato, voluit eum relicta terra inquinata, eo citius in coelum
redire.

Vt vitij.] Quemadmodum peccatorum sementem fecimus, ita eorum fructum
messuimus, varia scilicet supplicia quo in numero sunt fames, pestilentia,
dissentio civilis, rumores etiam belli futuri, and principis nostri de vitae
huius curriculo decessus omnium malorum acerbissimus, quem nos peccatis nostris
tanquam lapidibus in cum coniectis obruimus.

Tot Jomitis.] supplicia de peccatis sumpta sequitur hortatio ad
resipiscentiam, qua scelerum comites tolluntur, horror, scili cet conscientiae,
and ira divina, quam authore praeeunte, oration ne sequenti unumquemque fidelium
deprecari opportet.

Magne Parens.] Hac precatione petuntur, verus dolor, pudor and odium peccati,
ablutio originalis labis innocuo Christi san guine, gaudium in Deo placato
morte Servatoris nostri, illuminatio intellige^tiae, ut vitam reliquam
conformemus praescripto ipsius verbi, ut sic Deus velit nobis incolumes
conservare parents tanto principi superstites, and reliquae sobolis regiae,
extincto fratre, virtutem and lumen elucere patiatur.

Fama tui.] Postulatur etiam perseverantiae donum in vitae integritate, si enim
comperiemur canum similes ad vomitum revertisse, verendum est, cum Deus viridem
arborem and Cupressum exciderit, ne multo graviora sequantur supplicia aeter na
tum corporis tum animae; Mors enim prima omnibus co^munis impiis and poenitere
nesciis viam pandit ad secundam and aeternos cruciatus; Contra vero piis aditum
dat ad vitam aeternam, pacem, gloriam, and gaudia coelestia.

Foelices animae.] Conclusionis loco adhibetur omnibus consolatio a foelici
condition animarum piarum corporibus solutarum quod and absint ab omni malo,
and summo bono fruantur, and spe suturae resurrectionis corporum suoru^, qua
incredulicarent, nobiscum alantur.

FINIS.

