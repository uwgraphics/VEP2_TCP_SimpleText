NEPTVNVS BRITANNICVS CORYDONIS. De luctuoso Serenissimi HENRICI (aeternae
memoriae) magnae Britanniae Principis, etc. obitu. Et felicibus Serenissimi
successoris CAROLI. F. Ducis Eboracensis, etc. auspicijs: Queis intermixtus
Serenissimi FRIDERICI, Rhenani Principis Electoris, etc. and Serenissimae
ELIZABETHAE magnae Britanniae, etc. Infantis Hymenaeus.

printer's or publisher's device

LONDON Printed for John Budge, and are to be sold at Britans-bursse. 1613.

Generoso Domino, Dauidi Morauio, Equiti aurato.
PRomisi, fateor, gratum dum vita maneret
Me fore: nunc vitae meta propinqua meae est:
Inuida sors quamuis ingratum viuere fecit,
Non sinet ingratum me pia Musa mori.
Accipe sed miti languentia carmina vultu,
Grata voluntatis signa futura meae.
Regia Majestas, vbi sim, si forte requirat?
Pro patria pugnans in patria morior.
Patricius Gordonius

Neptunus Britannicus. CORYDON.
AVricomus rosea surgebat luce refulgens
Cynthius, and solitoiam purior aura nitebat: Occasio scriptionis.

Post varios casus, per multa pericula, magnis
Defessus curis, longo languentia morbo
Me^bra trahens, dixi: nunc tandem blanda sereni
Me vocat ad virides coeli indulgentia campos.
Vix advicinos, baculo subnixus, anhelans
Perueni colles, coeli, terraeque, marisque
Mutatas facies (coelo vis, gramina terris,
Ponto vndae deerant,) admirans: Ecce repent
Caeruleos sicco verrens in littore crines,
Regina vndarum Tethys tum forte latentem
Rupe sub aduersa compellat blanda maritum. Tethyos querela.

O Neptune, mihi multos soci^^are per annos,
Quo fugis? antiquos magnicur spernis honores
Imperij? quae meta fugae? quae iusta doloris
Causa repentini? nuper niltale timebam,
Cum tua pulchra meo penderent brachia collo,
An Phaetontaeae metuens incendia flammae,
Deseris alterius proprium tibi sort tridentem
Arbitrio? nostri saltem miserere, profundis
Neu caput abscondas imae telluris in antris.
Te sine, me pisces, fugient me turgida ventis
Vela, peregrinis nec erunt commercia curae:
Inque chaos for san soluet se daedala mundi
Machina: ne charae pigeat te coniugis, oro.
Dixerat: at maerens Neptunus talia reddit.
Desine, Neptuni tacitus dolor,
cur stolida immeritum me voce lacessis
Impia? nulla meae capiunt me taedia sortis,
Desine, causa mei nimium mihi iusta doloris.
Obstupuit primum trepida formidine coniux
Pallida, semianimem tum sic affata maritum est.
Tethyos instantia.
O nimium dilecte mihi, si iusta doloris
Causa tibi, (atque equidem nisime measomnia fallunt
Iusta nimis,) cur me moribundam deseris, and te
Immeritum lent luctu consumis iniquo?
Cur pia coniugij consulto foedera rumpis?
Quid^e meae duvitas fidei committere quicquid
Te moueat? mirum quod me non consulis vltro.
Vni vtrique salus, commune vtrique periclum.
Faemineo forsan possem lenire viriles
Consilio curas, durosque leuare labores.
Tu ne cede m^lis, sed contra audentior ito.
Neptuni Vacillantis responsio: in qua,
Ille graui mentis paulum maerore remisso,
Squalida suspirans pedetentim br^thia tollit:
Tethyos imprimis blando sermon, veterno
Excitus, instabiles conatur figere gressus.
Saepius infandum tentat memorare dolorem,
Saepe retrofugiens men's non meminisse volebat.
Et tandem inuitus (nunc huc, modo vertitur illuc;)
Se circumspiciens oculis lachrymantibus insit.
Omnia veliuoli iampridem litora ponti,
Tellurisque sinus omnes, fluuialibus vndis
Inuectus: Reges omnes, Regumque triumphos,
Seu quos Hesperius, seu quos sol vidit Eous,
Regnorumque vices varias (nam rite recordor,)
Et vidi, and memorem longa experientia fecit.
Magnae Britanniae commendatio, et,
Verum prae reliquis (liceat modo vera fateri,
Et fortasse neget nemo,) quaecunque capaci
Complexu facies mundi reuolubilis ambit
Imperijs, merito primas tenet ALBION olim
Nomine, cui maius nunc Magna BRITANNIA nomen.
Insula diuitijs reliquas supereminet omnes,
Quas Amphitrite fugitiuis atterit vndis:
Diuitijs, seu quas faecundis fertilis aruis
Sufficit ipsa sibi, seu quas discrimine magno,
Per mare terrificis exundans fluctibus, audax
Nauita longinquis aduexit classibus oris.
Insano Aesonides nunc Colchidd quaereret ausu:
Aur^a lanigerae pecudes ibi vellera portant,
Torrida hyperborei populi queis frigora pellunt,
Et queis ina^genae pulchro decorantur amictu.
Temperies illic caeli mitissima, tellus
Frigore non horret, nec solis aduritur aestu.
Herbiferos saltus, si dulcia pascua lustres,
Si niueos tauros sinuosis cornibus illic
Errantes, ceruosque leaves, capreasque salaces,
Deliciasque alias; ferrent si fata, relicto
Oceano voueas siluis venarier illis,
Teque oblita tui velles vocitare Dianam.
Sin validas dura contextas illice puppes,
Addita littoribus si propugnacula spestes,
Hostica quid metuant, quin protinus arma lacessant?
Turrigeras vrbes, si celsa palatia, luxu
Regifico structas aedes, si cuncta videres
Commoda, (quae longo numerarier ordine tempus
Non sinit,) haud falso Paradisum dixeris orbis.
Magna equidem laus haec and magnae gloria gentis,
Attamen inprimis hoc sola beatior vno
Omnibus in mundo, quamuis sint plurima, regnis.
CAESAREO cretus per plurima secula retro
Sanguine, sceptrifera diuino munere dextra, Vera Regis laus.

Praesidet huic genti REX inuictissimus armis,
Pace etiam florens, cuius si dicere veras
Aggrediar lauds, oneri succumbere tanto
Cogerer, and sacri vix possent far poetae.
Rex Regum ornauit cunctis virtutibus vnum:
Ille Deo meritas sitiens persoluere grates,
Diuinos quoscunque potest restaurat honores,
Sancta sacerdotes venerandi templa tuentur.
Ille suo exemplo populis pietate praeiuit,
Et pia vicinas accendunt scripta Monarchas,
Vt verae fidei DEFENSOR iure vocetur.
Iura dat ex aequo, summo clementia iuri
Mixta regit trutinam: sic iusto examine nouit
PARCERE SVBIECTIS ET DEBELLARE SVPERBOS.
Quid referam reliquas fama nunc vndique notas?
Regia munificae quis nescit munera dextrae?
Sic cunctis nota est prudentia gentibus, vt si
Ordine fatorum verso rediuiua rediret
Ad superos sapiens Regina Sabaea, relictis
Iam Solymis, toto diuisos orb Britannos
Quaereret, Albino SALOMONI vt Regia donet
Munera, odorifero stillantia stipite, supplex:
Et supra vulgi famam admirata stupendas
Virtutes tanti se diceret esse beatam
Alloquio Regis: qui post tot scela feroces
Scotorum Anglorumque animos (Mauortia longo
Tempore continuis assueti pectora bellis,
Aut odij veteris stimulis, iraeue recentis
Accensi furijs, sibi mutua damna dederunt:
Inque vices se vtrisque aequam Bellona gerebat.
Nec medijs, quamuis tentatis saepius, vllis,
Sieve per aequales hymenaeos, sieve per aequas
Pacis (amicitiae firmissima vincula) leges,
Indomiti firmo potuerunt foedere iungi.
Non hos Romanae legiones, saepe minantes
Vtrisque exitium, cogunt desistere ab armis:
Sacrorum ritus, linguae communio, morum
Vnio, nec quicquam vicinia profuit illis.
Sic erat in fatis, donec melioribus vltro
Auspicijs dextris gauderent iungere dextras.)
Fecerit vnanimes, nullo nec sanguine fuso.
Hosticus armorum nullus sonitusue tubarum
Auditus, belliue metus, rumerue ^umultus.
Sed noua sollicitas hilararunt gaudia mentes.
Regia nam pietas, clementia Regia, nec non
Regia Maiestas (Virtutum pone sequenti,
Musarumque choro laetos celebrante triumphos)
Edocta and belli iamiudum pacis and arts,
Discordes animos concordi foedere iunxit:
Foedere, quod nullum franget vel flexerit oeuum.
Tantae molis erat Magnos sociare Britannos.
His dictis lachrymas rursus cohibere nequibat.
Admirata diu coniux Neptunia, Tethyos expostulatio.
tandem
Indignata virum verbis compellat amaris.
Improbe, quaevanam deludunt somnia mentem?
Iam tu triste nihil, nil tu lugubre canebas.
Quin potius stupidos recreent haec gaudia sensus,
Gaudia iam pridem totum celebrata per orbem.
Sin aliquid monstri latet alta mente repostum,
Eloquere, and falsa ne me formidine ludas.
Quando aliter fieri non vis, Neptuni coacta narratio.
respondit anhelus
Neptunus, dicam coniux tibi caetera, nostros
Quae minimum minuent, possunt augere dolores.
Qui modo quadrifidum late irradiauerat orbem,
Regnorum and Regis splendour (miserabile visu)
Si non in tenebras in tristia nubila versus,
Obscuras totum nebulas induxit in orbem.
Henrici Principis mors.
Regia progenies, regnorum proximus haeres,
Deliciae magni genitoris, gloria matris,
Miraclum Europae, magni spes maxima mundi,
Omnibus imperijs dignus terraeque marisque,
Omnibus illecebris terraeque marisque relictis,
Ad superos (vbi caelestis de font perenni
Vita fluit) fato nimium properante recessit,
Purpureo HENRICUS PRIN^EPS in flore iuuentae.
PROH DOLOR! INSANI QVAM MOMENTANEA MVNDI
GLORIA, IN HVMANIS NVLLA EST F^DVCIA REBVS.
Aulae squalor.
Si miseram maestae faciem spectaueris alilae,
Quis gemitus, lachrymas, luctus, suspiria fando
Explicet, aut possit verbis aequare dolorem?
Regia sublimes nuper decorata columnas
Assyrijs late radiante tapetibus auro,
Et pulchre intextis candente color pyropis,
Nunc iacet in tenebris lugubri squallida panno.
Quos modo purpureus, pullus nunc vestit amictus.
Nunc gemitu turres, resonant nunc atria planctu,
Nunc plateae tristes, and tristia compita fletu,
Vlla nec apparent laetae spectacula pompae.
Ludicra iam nullus meditatur praelia, (Martis
Seria queis possint addisci bella) nec vllus
Nunc validis torquet vibrans hastile lacertis
Suspenditue humeris, lateriue accommodat ensem,
Victricem vt palmam populo acclamante reportet.
Nec sonipes spumans nunc calcibus acra pulsat,
Arrectisue iubis quatit alto vertice plumas.
Nec generoso equiti nunc curae est pendulus orbis,
Nec studet Eoas inclusas orbibus aureis
Lucrari gemmas, Nymphae aut spectanctis amorem.
Nemo sagittiferi nunc curat Apollinis arts.
Parthica quis neruis aptet nunc spicula? nullus
Flectere molitur vel frangere viribus arcum.
Dulcibus haud prosunt iam muta silentia Musis,
Ni sortasse iterent lugubria carmina tristes.
SIC MARS, SIC MVSAE DEFVNCTO PRINCIPE PLORANT.
Rex insperato miscrandae vulnere sortis
Saucius, and patrij vires dimensus amoris, Luctus Regis, and

Nunc primogeniti praecocia funera deslet
Principis, and querulo vult indulgere dolori:
Sic crebro remeans gemitus praecordia pulsat
Vt vix sufficiat vitalis spiritus aurae.
Nunc adse rediens, melli^o lumine dulcem
Filiolum, serae spem praesidiumque senectae,
Vt vidit largo lachrymarum flumine flentem
Exanimum fratrem, Filij.
(fra^em qui charior illi
Quam fuit ipse sibi,) blandis amplectitur vlnis,
Et se venturae solatur imagine sortis.
Nec Regina, Reginae, and
graves exsucco cord dolores
Vsque premens, chari morientia lumina nati
Claudere, nec tristis moerentia lumina Phoebi
Cernere sustinnit: quin sese protinus atris
Parietibus madidi lachrymis gemebunda cubilis
Abdidit, indulgens miseris de more querelis.
Quoque dolor crescat, Filiae.
miti pulcherrima vultu
Filia, diuinae sed mentis acumine long
Pulchrior, exstincti languens in ^unere fratris,
(He^! quoties nollet fratri superesse sororem.)
Pallida labenti subsidit poplite sensim,
Molliaque amittunt genuinum membra vigorem.
Iamque recollectis paulatim viribus, eheu,
Ingeminans gemitus moestosque attollere vultus
Impatiens, niucis contundit eburnea pugnis
Pectora, nec teneris lachrymando parcit ocellis.
Illustres sileo matronas pone sequentes,
Virgincique chori generosa e flirpe puellas,
Procerum.
Faemin^ fugiens implere vlulatibus auras.
Magnanimi interea proceres, sanctusque Senatus,
(Quali bellatrix nec Roma superbijt olim,
Nec decus Italiae quo se nunc Adria iact^t.)
Vt marore graves, sic sollicitu^^ne curae
Ambigui, doleantne prius lachrymabile satum,
Principis; an leni recreent solamine Regem,
Luctificas tacito celantes pectore curas,
Rege^ adeunt, Regemque rogant (quia frebile quamuis
Sit fatum, nullo tamen est reparabile fletu.)
Vt posito paulum luctu regnisque sihique
Consulat, vt nullum capiat respublica damnum.
Ministroru^, and
Quid refera^ egregios vitae integritate ministros
(Nam vitijs morum, scelerum vel labe notatos
Ille pius Princeps pura non passus in aula est.
Omnibus exe^plum qui versant sceptra sequendu^.)
Moerore afflictos, curisque s^quacibus aegros?
Quorum continui luctus solatia spernunt
Omnia. Nam mordax agrescit cura medendo.
Omnium ordinum.
Quis numeret reliquos? non possunt ordine dici.
Illustres equites, and quos generosa propago
Stemmate maiorum d^corat, vel propria virtus:
Et quoscunque souet praenobilis insula ciues,
Cu^uscunque status, nullo discrimine sexus,
Longaeu^que senes extremo in limine vitae,
Matroneque graves, pueri innuptaeque puellae,
Principis HENRICI lachrymoso in funere plorant.
Si tibi supremos tumuli licuisset honores
Cernere, solenni cum pompa corpus humandum, Exequiae.

Inter sacra Ducum and Regum monumenta priorum,
Quadrijugis veheretur equis: atque ordine longo
Pullati anteirent; sequerentur and ordine longo
Eximijs CAROLVS vincens virtutibus annos,
Nunc patris and patriae rebus solamen in arctis,
Romani Imperij comitatus Principe primo,
(Ecclesiae sacri si seponantur honores.)
A quo Caesareae pendent insign^^ sedis.
Post hos insignis sancta grauitate Senatus,
Et magni Proceres, Comites, mixtique Barons,
Auratique equites, clarisque parentibus orti,
Squalida lugubribus velati corpora pannis,
(Vt taceam tristes sparsos per compita coetus,
Quosque domo clausit nimij vehementia luctus)
Ex oculis plures vidisses carrere guttas,
Quam graciles Forthae percurrunt littus arenae.
Nec tantum indigenas moestos propriosque penates
Perculit iste dolor; toto quin orb remoti, Extraneorum lachrymae.

Queis Mars, queis Musae, queis facta illustria cordi,
Defuncto HENRICO, defuncto Principe plorant:
Principe, praecipuo quem secla priora tulerunt,
Si patrem excipias miraclum totius orbis:
Nec quo maiorem venientia secla videbunt,
Ni frater patris successerit aemulus illi.
Iusta mihi, coniux, annon haec causa doloris?
His dictis recidit curis confectus in antro
Mentis inops sensusque expers. Tethyos lamenta.
Maestissima Tethys
Tanquam oblita viri, tam lamentabile tanti
Principis inprimis lethum deplorat acerbis
Eletibus, atque alto suspiria pectore ducens,
Quo me, inquit, vertam? CONSTANS SENTENTIA FATI EST,
Nunquam aure accepit nec reddidit ore querelas.
Quid lachrymer frustra? Mors illa hrymabilis, eheu,
Nec vi, nec precio, precibus nec flectitur vllis.
Tum sic semianimem blande solata maritum est:
Tam tristi casu, fateor, tibi iure dolendum,
Casu, quo possint adamantina pectora frangi.
Non tamen officij immemorem propriaeque salutis
Te decet esse. Modus luctusque metusque tenendus.
Par dolo^ hic cunctis, communis causa doloris.
Surge, age, nunc tempus nostrae est miserescere sortis.
Particularis causa doloris Neptuni.
Ille gemens primum molitur debile corpus
Erigere: vt fari potuit, sic protinus infit.
Quamuis iste dolor par omnibus esse videtur,
Nos propius pungit nostri discrimen honoris,
Quod merito cogit pallentes crescere curas.
Ille decus nostrum, nostraeque salutis in illo
Vnica spes fuerat, si dura pericla sequentur,
Vt nimium metuo, queiscunque in casibus illi
Persuasum fuerat tutarier aequora. Nunquam
Talis visa fuit, qualem fabricare priori
Fecerat ille anno, Thamesino in flumine nauis.
Huic similes plures, vitam modo fata dedissent,
Iampridem meditatus erat superaddere, donec
In mare veliu^lum tandem numerosa veniret
Qualis aedhuc nunqua^ Thamesino e flumine classis.
Quam tumidus merito fors formidasset Iberus,
Qui sibi iam soli non solum idre Moluccas
Atque Philippinas opulentas vendicat oras:
Quin^tiam Oceani falso se iactat alumnum,
Vt mihi subripiat concessum sort tridentem.
Hac ego spe fretus, visus sum iure beatus,
Qua nunc deiectus quis me infeltoior vsquam?
Cernis vt abiectis miserandus nauita remis,
Depositis pelagi curis, squalentibus artus
Indutus saccis, spatioso in littore ploret
Principis interitum, cui vino nautica cordi
Cura fuit: nautis nunc res, spes, gloria nulla est.
Et nostri in dubium veniet nunc nomen honoris.
Respice nunc vastas attento lumine terras
Vndique, seu celsos montes vallesue profundas,
Imo introspicias imae penetralia oerrae,
Omnia consilijs nostris aduersa videbis.
Aeriae nitido siluae modo'rore madentes,
Ecce iacent humiles disiectis vndique ramis:
Alitibus nidi non sunt, loca sola querelis
Implent, nec tristem tranant nunc era pennis.
Ostentantque feri nunc nuda cacumina montes.
Aptaque materies ratibus nunc deficit ilex:
Nec post est abies casus visura marinos.
En duri colles cohibent in fontibus amnes.
Flumina sicca vides, magnis nec classibus vndas
Sufficient: nullus posthac crit aequoris vsus.
DEFVNCTO HENRICO NATVRAE INVERTITVR ORDO.
En Thamesis (toto quo nullus amaenior vnquam
Orb fuit fluuius, nec quo mihi charior vllus. Luctus Thamesis, and
)
Quimo, o caerulcus nostris se mis^uit vndis,
Et placidis leni occurrentem murmr Rhenum
(Hos diuturna pio vicinia foedere iunxit.)
Excipiebat aquis; siccato protinus aluco
Pallidus, and moestis properans discedere ripis,
In proprios resugit mutato flumine fontes.
Obscurumque cauis (visu mirabile) tristis
Festinat terrae caput occultare cauernis.
Fluviorum condolentium.
Propria iam niuei modulantur funera cygni.
Nec tantum Thamesis saeui crudelia fati
Vulnera persensit, quamuis propiora; sed vna
Omnia quae latos faecundant flumina campos
Condoluere simul, seque in sua viscera condunt:
Praeque dolor maris cogunt decrescere fluctus.
Nobi'is insando cedens Sabrina dolori,
Et luctu lentus diuersa part Iairus,
Ad sacros fontes, Trenta comitante, recurrunt.
Surgentem trissis Phoebum non sustinet Vmber
Cernere, nec sero iam vespere Deua cadentem.
Maestaque siccatos nunc luget Wallia riuos.
En Tueda cum socijs Cheuiotae faucibus haeret,
Notaque Romany nunc se Bodotria nescit,
Exhaustasque T^i^ deplorat Grampius vndas.
Vicinis felix fluuijs ABREDONIA quondam
Nunc flens incassum Donamque Deamque requirit.
Fida Bogi vallis lachrymarum font rigatur.
Quotque Caledonijs exibant saltibus, and quot
In mare decliui voluebat Hibernia cursu,
Absorpti longis singultibus euanescunt.
Atque adeo totum quo Magna Britannia cincta est
Indo^uisit littus, nullo quiae tunditur aestu.
Tentonicos verso iam lumine respice fines:
Qui modo multiplici decurrerat agmine Rhenus,
Obuius vt Thamesi salsas perrumperet vndas.
Sensit vt absentem retrahens vestigia luctu,
Vitigenos subijt querulo cum murmr colles.
Belgica vicino volitans modo littore classis,
Iam positis alis iacet vdo squalida cano.
Quid memorem Mosam, Maenum, refugumue Vesurgim?
Quia Varnum aut Viadrum fluisios nunc nomine tantum?
Occiduis renuit se infundere fluctibus Albis.
Arbona Danubio fontem repetente tumescit.
Istula fraternos latitans deplorat amores.
Bregla Borussiacas non amplius irrigat oras.
Slucius in tenues vanescit protinus auras.
Nec mare vicinum torrente Borysthene crescit:
Exsuccum Tanaim stupefactus Tartarus horret.
Terrificat rigidos siccatus Volga Rutenos.
Nudatas Meleri miratur Suecus arenas.
Angustum Daniae lachrymantis inaruit aequor.
Qui netiam (vt retro cursum vertamus ad austrum)
Romuleus Tiberis Thamesi malefidus amicus
Ingemit, occultum nutriens sub pectore luctum.
Et dubitat quo se nunc vertat vitreus Arnus.
Regius Eridanus tremulo suspiria ducens
Cord retrocedit lentis sed passibus vltro,
Et tandem albentes cito subter labitur Alps;
Vt Rapido Rhodano, tardo comitante Lemanno,
Obuius euentum lutis speculetur in antris.
Sequana cum Ligeri repetunt sine murmr fontes.
Truxque Garumna latens Pyrenaeae matris in aluo
Exspectat flauasque Tagi retrahentis arenas
Consilium, and pulchri Duriae redeuntis adortum.
Nulla etiam dirimit nunc Herculis vnda columnas.
Threic^usque sere (quis credat?) Bosphorus aret.
Palmifer Euphrates, rapido cum Tygride Ganges,
Indus, and Eois veniunt quot montibus amnes
Deficiunt. Viden' vt septemstu^ flumina Nili
Ignoto properent se mergere so ^tis in ortu.
Atque adeo nuper mundi sub vtroque fluentes
Axe sacri fluu^j proprijs in fontibus haerent.
Sic Thamesis toto sparsi sunt orb dolores,
Nec potis est Thamesin totus solarier orbis.
DEFVNCTO HENRICO DESVNT SOLATIA MVNDO.
Subita vndarum mutatio, vnde
Vix ea fatus erat languentibus artubus aeger,
Defessus vitae; subito cum murmr pontus
Horrisonus tumidos tollens ad sidera fluctus,
Muscosos scopulos and littora surda flagellans,
Insolitis Tethyn tremulam conterruit vndis.
Tethyos novus metus.
Illa nouo stupefacta metu, perterrita curis
Non exspectatis, quae sit mutatio and vnde
Admirans, sparsis per caerula colla capillis,
Proh dolor! exclamat: Nuper tremebunda verobar
Arida ne tellus vel vis sitientis arenae
Imbiberet fluctus omnes, pelagique profundi
Exhauriret aquas, me solis adureret ardor.
Nunc noua me rerum facies nec opinaque turbat,
Exercetque noua fessam formidine mentem.
Imbriferas Austrum video glomerare procellas,
Terrificae surgunt sinuosis flexibus vndae:
Ah! nimium metuo ne se super aethera tollant,
Diluuioque nouo faciem telluris inundent.
Omnia si terrae patientur reg^a ruinam,
Imperium pelagi frustra Neptunus habebit.
Neptunus mutatus Tethyn consolatur.
Interea, veluti post longae insomnia noctis,
Ille experrectus (multum mutatus ab illo
Qui fuit ante, nouo posita formidine vultu
Compositus, visusque omnes superasse dolores,
Laetitia exsultans propiusque accedere gaudens,)
Vxorem vt varijs vidit pallescere curis,
Secum animo voluens supra spem gaudia; Coniux
Ne timeas, inquit, lentis absiste querelis:
Speremus meliora, dabit Deus his cito sinem.
Nam me cum nuper, maerore, metuque, situque
Squalidus in tenebris caeca sub rupe iacerem,
Fatidicus tacit vellens mihi Cynthius aurem,
Venturae ex voto promittens otia pacis.
Hoc saepe optato tandem sermon levavit.
Ne frustra metuat maria exundantia Tethys: Phoebi oration in qua,

Nam sibi praescriptas nequeunt transcendere metas.
Nec tibi conveniet caeleste lacessere luctu
Numen, ait: IOVAE nutu nam' cuncta reguntur.
Flumina iamdudum caecis inclusa cauernis, Causa inundationis.

(Flamma velut clausis fornacibus acrius intus
Aesluat,) internis nimium feruentibus undis,
Visceribus terrae concussis agmine magno
Erupere simul, largis and fletibus aucta
(Nam quicunque habitant terras ubicunque remotas
Principis HENRICI iam funera deplorantes
Exonerant salsos in dulcia flumina fletus.)
Oceani auxerunt numerosis fluctibus undas. Vaticinium de reditu ad priorem
statum.

Illa tamen solitas interlabentia ripas,
Atque brevi totum sedato murmr pontum
Pacatum, montesque feros camposque feraces
Suaviter in veterem faciem se vertere cernes.
Tristis hyems, fateor, vesanis faeta procellis
Saeuijt, and lachrymas luctumque effudit in orbem:
Et lachrymae nostros irrorauere capillos.
Pro lachrymis risus, pro luctu laeta redibunt
Gaudia vere nouo, tot duratura per annos,
Nostra quot obuelant intonsi tempora crines.
Mutauit propere terras HENRICUS olympo, Henrici Principis epitaphium.

Tenuia purpurcae rupit mors fila iuventae;
Attamen in terris HENRICI gloria viuet
Semper, and arguto resonabunt carmine Musae:
Dum stores terras, dum pingent sidera caelos,
Dum pelagus fluctus, dum spargent brachia siluae,
Dum Musae Phaebo, dum Musis serviet Orpheus,
Immortale tui durabit nomen honoris.
Ille quidem Princeps magna fuit indole, magnae
Transitio ad Caroli successoris auspicia, and Elizabethae hymenaeos.
Spei specimen dederat mira Virtute, sed ultra
Passa Dei non est imperscrutanda voluntas.
Nec sperata tamen spes est praecisa Britannis,
Quin merito magnos longoeva in secla, IEHOVAE
Auspicijs sperent IACOBI e stirpe Monarchas.
Regi filiolus superest charissimus, haeres
Fraternae laudis, pulcherrima patris imago,
Iam tenera CAROLVS florens aetate, futurus
Spe mayor, factis spatiosi maximus orbis.
Deliciae humani generis: quo Principe rursus
Aurea promtitant hilares sibi secla Britanni.
Hinc nova laetitiae iam denuo surget origo,
Et late immensum sese diffundet in orbem.
Regi etiam superest pulchrae pia filia matris,
Regalis fragrans ELIZABETHA decoris
Flos, formae speculum: FRIDERICI optata potentis
Sponsa Electoris magnos paritura nepotes:
Auxilijs quorum CAROLVS CAROLI que propago,
Caesareos longa serie tueatur honores.
Prospera blandus Hyme^ promittit secla Britannis,
Hinc nova laetitiae iam denuo surget origo,
Et late immensum sese diffundet in orbem.
Luctus praecedens in gaudium versus:
Marmoreas iterum sarrana aulaea columnas
Ornabunt, prisco splendebit regia cultu,
Laetaque cum plausu populus spectacla videbit,
Nec solitae deerunt Martis, nec Apollinis arts.
Rex ante and supra votum solatia cernet.
Assyrio insignis cultu Regina nitebit.
Filius aequabit factis praeconia fratris.
Augebit generi felix Hymenaeus amorem.
Filia formosam cinget diademate frontem.
Magnanimi proceres, magnisque parentibus orti,
Nec non HENRICI, felices fratre, ministri;
Et quoscunque fouet praenobilis insula ciues,
Auspicijs CAROLI gaudebunt Principis omnes;
Omniaque optatis Hymenaeis fausta vouebunt.
Hac spe iam pelagi desaeuijt impetus, hac spe
En Thamesis placide (praeterlabendo recenten^
Cum gemitu tumulum,) refluis involvitur vndis
Oceani, properans redeunti occurrere Rheno:
Mutua quo rursus post tristem gaudia luctum
Exercere queant, and dulcie pocla propinent.
Hac specum Trenta redeunt Sabrina, Iairus,
Mutatoque habitu fidum testantur amorem.
Nunc Phoebi radios Vmber nunc Deva tueri
Sustinet, and riguis laetatur Walliariuis.
Iam Tueda, Fortha, Taus, Dea, Dona, Bogusque recurrunt
Ad virides laeto recreati flumine ripas,
Maximaque ingentis capiunt solatia luctus.
Auspicijs CAROLI gratantur Principis omnes,
Omniaque optatis Hymeneis fausta precantur.
Teutonicos verso iam lumine respice fines:
Qui modo vitigenos subijt cum murmr colles,
Nunc nitidus Rhenus decurrens omine laeto,
Agmine multiplici salsas intersecat undas,
Formosos nivei Thamesis visurus ^lores.
Belgica nectareo classis contermina Rheno
Expansis alis sinuosum peruolat aequor.
Quid repetam Mosam, Maenum, refluumve Vesurgim?
Quid Varuum aut Viadram proprio nunc flumine laetos?
Albis ad occasum, properat nunc Isther adortum.
Istula vicino gaudet concurrere Breglae.
Iam crescit Slucio, crescitque Borysthene Pontus.
Volgaque cum Tanai pigram Maeotida pellunt.
Et dulcis Melerus salsis nunc ludit in undis.
Angustumque patet Daniae nunc classibus aequor:
Frustra etiam repetam Tiberimue, Arnumue, Padumue,
Aut Rhodanum, Sequanam, Ligerimue, trucemue Garumna^,
Flaventisue Tagi, Duriae vel flumina pulchri:
Vt nuper lachrymas, sic nunc sua gaudia fundunt.
Herculeas dirimit subsultans vnda columnas.
Bosphorus arma suis Othomannica mergeret vndis,
Si Constantini CAROLVS pugnacibus armis
(Auxilijs fretus FRIDERICI) scepti a reposcat.
Quid iuvat Euphratem, Tygridem, Gangemue, vel Indum,
Vel Pharium Nilum, vel vtroque sub axe fluentes
Enumerem laetos lymphis redeuntibus amnes?
Auspicijs CAROLI nunc gaudent Principis omnes,
Laetitiaeque sacris Hymenaeis flumina fundunt.
Cernis ut assumptis exsultans navita remis
Gestiat, excelsam gaudens deducere navem
In mare, vt inflatis volitent insignia velis.
Nunquam mayor erat quam nunc erit aequoris vsus.
Debita magnanimis constabit gloria nautis.
Teque oblectabit fluitantes cernere puppes,
Cum similes cygnis fluctu fugiente natabunt,
Caerulaque aeratis sulcabunt aequora rostris.
Tu CAROLI auspicijs gaudebis Principis ultro,
Et placidos SPONSIS sternes in tempore fluctus.
Nec tantum Oceanum and fluvios spes certa futurae
Laetitiae exhilarat: Vastas circumspice terras,
Ecce tibi ex voto succedere cuncta videbis.
Aeriae silvae frondentibus vndique ramis
Alitibus dulci mulcentibus era cantu
Sufficient nidos, and magnis classibus aptam
Materiem. Virides effundunt dulcia colles
Flumina per riguas leni cum murmr valles,
Atque adeo omnia quae tellus aut educat aequor
Laetitia exsustant. Audi nunc omine fausto
Per marc, per fluuios, per siluas dulce canentes
N^reides, Naicas Nymphas, viridesque Napaeas.
Quam procul coo radiantis solis ab ortu
Hesperus occiduus constanti tramite distat; Nympharum Ode.

Tam procul extendat CAROLI se gloria terris,
Nec minus extenda. CAROLI se gloria ponto.
Cum felix genitor, nostri Rex optimus aeui,
Optatos vitae sero transegerit annos:
Et generosa soror numerosa prole be arit
Romani Imperij columenque decusque maritum:
Tum pulcher CAROLVS vera virtute triumphans
Non tantum Magnis, invictis Mart, Britannis
Imperet, insignis solio sceptrisque paternis:
Quin CAROLO Magno par stemmate, nomine mayor,
Maximus imperium totius ten peret orbis.
Haec Neptune suo rata tempore vota videbis:
Tuque adeo imperium pelagi saeuumque tridentem
Concedes CAROLO (nec me spes decipit) vltro:
Contentus tacit CAROLI vixisse sub alis,
(Vanos pone metus) a saeuis tutus Iberis.
Cynthius his dictis siluit: Neptuni gaudium, et.
Neptunus ab omni
Ingeminans sese nunc tandem part beatum
Annuit, and lachrymans optatae flumina fudit
Laetitiae, and CAROLO concessit sponte tridentem.
Tum retro cedens humili sic voce precatur.
Rex IACOBE diu valeas and Regia Coniux,
Votum.
Vivite longoevi scrosque videte nepotes,
Qui merito Magnis praescribant iura Britannis,
Et sacri Imperij validas moderentur habenas.
Incipe, Magne puer, patrijs virtutibus uti,
Vt tibi sit CAROLI praesagum nominis omen:
Meque tuae expansis aquilae tueare sub alis.
Vive diu, and CHRISTO felicibus auspice caeptis
Fac sit habenda fides maturo in tempore vati.
Eia invicte Haros, Romani maxim Princeps
Imperij Elector, magno FRIDERICE Monarchae
Foedere iuncte pio, Regalem amplectere sponsam,
Et tua sanctus Hymen connubia sacra secundet.
Nec te prudentis pigeat parere volentem.
Consilio soceri; sic cedent omnia fauste.
Regalis specillum pulcherrima Nympha decoris,
Stemmate Iunonem, Vincens Virtute Minervam,
Et Venerem forma, Tibi cedant omnia fauste,
Iam dulcem patriam, iam charos linque penates,
Vnum oculis specta, unum animo complectere sponsum;
Hunc Dominum agnoscas, agnoscet and ille mariti
Officium Felix ELIZABETHA Voceris:
Felix, cum cernes tua dulcia pignora (sacri
Romani Imperij firmissima robora,) fratris
Cingere Caesareo sacros diademate crines.
Haec cecini Corydon male firmo carmine forsan,
Fida futura tamen sincerae symbola mentis:
Coetera sponte sacris solennia linquo Poetis,
Nam mihi deficiunt languenti in corpore Vires.
FINIS.

