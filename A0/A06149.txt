CAMBRIA, OV VVALLIA.
CAmbrie, ou Wels, est la troisieme party de Bretaigne, laquelle est separee
de Lhoegrie, ou Angleterre, par les riuieres Sabrina and Dea, and de tous les
autres cotes enuironnee de l'Ocean Vergiuique, ou Hibernique. Elle ha pris son
nom de Cambrus, qui estoit le troisieme fills de Brutus. Les habitans
l'appellent Cymbri, and les Anglois la nomment VVallia, ou Wels. Il n'y ha que
ceste seule party de l'Isle de Bretaigne qui jouisse de ses anciens habitans,
lesquels sont Bretons naturels, parlans le langage de leurs ancestres, and
ignorans du tout le langage Anglois, qui est r'amasse de la langue Saxonique
and autres.

Ils diuisent ceste Cambrie en trois regions, a sauoir, en Venedotie, Pouisie,
and Dehenbartie. Sous Venedotie est aussi comprise l'Isle de Mona, laquelle ha
este des anciens honoree, and coneue pour la demeure des Druides. Les habitans
ensuiuent les Anglois en viure and en vesture: and pource qu'ils ne besongnent
pas volontiers, and qu'ils se glorifient trop en leur noblesse, ils s'adonnent
plustot au service du Roi and des nobles, qu'a fair quelque mestier. De la
vient qu'on trouue peu de nobles en Angleterre, de qui les seruiteurs (en quoi
les Anglois surmontent toutes nations) ne soient la plus-part issus de Cambrie:
car ces gens estans bien nourris de potage de lait, sont agiles, bien faits de
corpse, and propres a tous services. Outre ce, d'autant qu'ils sont grands de
courage, and qu'en grande pourete ils s'estiment estre nobles de race, ils sont
(comme les Espagnols) plus adonnez a orner leurs corpse and se tenir bien en
order, qu'ils ne sont aux richesses ou a la gourmandise; and apprennet si
promtement les manieres de la court de la noblesse Angloise, qu'ils sont
preferez aux Anglois mesmes. Toutefois ils demeurent depuis quelque temps es
villes, apprennent arts mechaniques, exercent la merchandise, labourent trebien
la terre, and font tous autres offices aussi bien que les Anglois. Et qui plus
est, il n'y ha si pour entr'eux, qu'il ne met quelque temps ses enfans a
l'escolle pour apprendre les lettres: and ceux qui apprennent bien, ils les
enuoient la plus-part es universities pour y etudier en droit civil. D'ou il
auient, que presques tous les Iuristes de ce Roiaume (tant ciuiles que
spirituels) sont de Cambrie. On en trouue peu entr`eux (mesmes des plus
rustauts) qui ne sache lire and escrire son propre langage, and jouer sur le
Luth a leur mode. Ils ont aussi maintenant la S. Ecriture and les prieres
Ecclesiastiques imprimees en leur langue. Et comme ce peuple par ci deuant ne
pouant endurer aucune injure, ainsi que Tacitus recite, il auenoit entr'eux
continuels debats and homicides, ainsi maintenant par la crainte des Loix,
qu'ils gardent aussi bien que nulles nations, ils meinent process and differens
l'un contre l'autre jusqu'a la perte de tous leurs biens.

Ceste Cambrie, ou Wels, ainsi que les Anglois la nomment, appartient
d'ancienne coutume au fills premier ne du Roi d'Angleterre; a sauoir, a celui
qui doit regner apres le Roi: and des le premier jour de sa natiuite, est
appelle Prince de Wels; ainsi comme en Espaigne and Portugal ils disent
Prince, and en France Dauphin.

Galfridus Monomuthensis ecrit qu'il y ha un Estang es parties de Wels, aupres
du fleuue Sabrina, lequel ceux qui demeurent aupres nomment Linliguna, ou l'eau
de la mer (quand elle croist) s'engloutit comme en un goufre, and ne se remplit
point autant qu'il puisse couurir le board des riues: mais quand la mer
decroist, il jette horse (comme vne montaigne) ses ondes qu'il ha englouties,
tellement qu'il couure and arrouse en la fin les riues. Et si ce-pendant tout
le peuple de ce pais estoit la face deuant aupres, par l'aspersion des ondes en
leurs vestemens, a grand'peine, ou jamais pourroit, il eschaper sans estre
englouti de l'Estang. Mais aiant le dos turn verse la, l'aspersion n'est point
a craindre, quand mesme il seroit sur les bords.

CAMBRIAE TYPVS Auctore HVMFREDO LHVYDO Denbigiense Camfrobbrita^no.
map of Wales Aliquod Regionum huius tractus synonyma, prout Latin, Britannice
etc. Anglice etaimnum appellantur. Mona insula. L. Anglesey. A. Mon. B.
Cambria, L. Cambry, B. Wales, A.
Ceretica, L. Ceredigion, B. Cardigan, A.
Venedotia, L. Gwynedhia, B. Northwales, A.
Pouisia, L. Powijs, B.
Demetia, L. Dyfet, B. Westwales, A.
Dehenbart, B. Sutwales, A.





