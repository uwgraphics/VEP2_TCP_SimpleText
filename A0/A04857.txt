CENOTAPHIVM IACOBI.

Sive LAVDATIO FVNEBRIS PIAE ET FOELICI MEMORIAE SERENISSIMI POTENTISSIMIQVE
IACOBI Magnae Britanniae, Franciae, and Hiberniae Monarchae dedicata, and
public recitata a IOHANNE KING Academiae Oxoniensis Oratore.

PSALM. 112. 6. In reCorDatIone seMpIterna erIt (reX) IVstVs. OXONIAE,
Excudebant Johannes Lichfield, and Guilielmus Turner. 1625.

CENOTAPHIVM IACOBI.
QVanta sit rerum humanarum inconstantia, quae vicissitudo, admoneri possumus
omnes, quotquot praesentes hic sistimur, ex ipsa concursus vestri, discursulque
mei variata occasion. Dividimur hercle, Academici, inter Heraclitum, and
Democritum: neque una semper, aut eadem diu, rerum facies apparet. Siquidem aut
laeta occurrunt passim, aut luctuosa; sed majorem partem luctuosa. Et pro
spicilegio unius, aut alterius, statim evanescentis, gaudioli, messem magnam
exoriri nobis calamitatum experiamur. Adeo ut, non inepte possim de Maerore*
usurpare, quod de Somno quidam acute protulit; cum sit uterque vitae nostrae
Publicanus: and durior fortasse alter ille exactor. Quippe qui and rebus
nostris frequentius se ingerit non vocatus, and somnum quoque ipsum plaerumque
excutit prorsus, ac eliminat: adeoque horas placidae quieti destinatas,
saepiuscule querelis, and lachrymis suis insumi cogit, and exhauriri. Quod si
hodiernum diem dolor sibi totum vendicet; and liquidum rorantium oculorum
obsequium, jubeat affatim emanare, non nisi tempestive hoc exigere videtur: cum
sint lachrymae tributa quaedam mortuorum; and nostrae impraesentiarum,
postremum illud, quod defuncto Regi, desideratissimo IACOBO, impendere quisquam
poterit vectigal. Ingeminavimus antehac laetam hanc vocem: and IACOBI Nomen,
non sine summa voluptate, arrectae aures avide imbiberunt. At mutata jam vice,
ut in lubrico, and labente fluvio, nomen manet, aqua transmittitur, (nec
quicquam defluo amne magis stabile vita nostra pollicetur) Nomen IACOBI
solummodo retinemus; Ipsum amisimus; cum Hyla, Hyla, saepius clamatum, sed
frustra, imo jam plane conclamatum. Non enim, sicuti olim, nobis concessum est
convenire ad prospera illa, quae levabant, atque erigebant animos, etiam dum
onerarent maxim: cum Aras duas, unam Reduci IACOBO, ab ultima Thule, Reduci
quoque CAROLO, ab extremis fere Gadibus, alteram extrueremus. Atqui excipiuntur
jam triumphi isti, ejulatibus and lamentis: gratulandique, obsequio succedit
plorandi necessitas. Neque incolumitas revertentis, sed decedentis (atque
utinam adhuc decessuri) desiderium, (absit voto invidia) nos sum anxios
habet, ac inquietos. Nisi ista dicenda sit reversio, IACOBI scilicet in non
IACOBVM; Principis in sua Principia; sublimati pulveris in humilem illum ac
primordialem. Quae tamen reversio, vel maxim discessionem atque divortium
videtur continere. Nam -- Hinc illae lachrymae. Quod si IACOBVS, fragilioris
naturae methodo analytica resolui potuerit in cineres, si non in lachrymas una
nos resolvimur, digni sane videamur, qui, cum Niobe, concretos in silices
durescamus. Praecessit olim diluvium priusquam emolliti lapides animati sunt in
homines: hic si diluvium non sequatur, stupescere iterum putarim homines in
saxa, in marmora, immo marmoribus ipsis dixerim magis marmorea: Cum haec non
raro exudare, etiam per stipatos and solidissimos meatus, multis experimentis
adnotemus. Neque certe in re tam seria, ac sollicitudinis plena, CAROLI
mentionem hic fecissem, (cujus dulcedo, innata quadam vi, demulcet pectora pene
obruta singulorum, and aliquid praesemi luctui videtur tacit suffurari) nisi
hinc delinimentum recrudescenti moerori, and fomentum exulceratis animis
perendum fore autumarem: utpote qui ex tam bono Nomine, and auspicato, bonam
itidem, and jucundam oriri omnibus praesumptionem, habeam persuasissimum. Hoc
enim Nomine auribus semel impresso, tanquam Nepenthes poculo praegustato,
possumus multo audentius, ad exorbendam omnem acerbitatem prosilire, quae
alioquin sine tali antidoto nos plane absorberet. Me potissimum, tanto oneri
imparem: qui ut alijs author sim doloris, enitendum habeo, non tantum ut prae
alijs ipse doleam; verum etiam ut ingravescenti dolori, (qui sponte sua satis
excurret) opportunum aliquod solatium subministrem. Non est tamen, ut
tenuitatem meam hic causari incipiam. Ideo enim hanc provinciam suscepi,
exilitatis nimium conscius, ut vinci me patiar, and invictissimis etiam IACOBI
Manibus succumbere. Quare si haereo, si stupeo, si palleo, si Praeficarum more,
post navatam luctui operam, tantum-non conductitiam, ad novissima tandem verba
exclamare cogor -- Ingenium superabat opus; schemata haec putarim, and colores
Rhetoricos, tantae aegritudini maxim congruentes. Frequens Aposiopesis,
desultoria and hiulca Hyperbata, nec non his similia ornamenta, decent lugubrem
ac squallidum Oratorem. Quinetiam sit ejus sermo totus quidam and continuatus
Soloecismus: accedant, pro elocutione optima, suspiria, ac singultus; qui non
nisi retrahente quadam facundia verba expromant, and sic emittant, ut eodem
etiam anhelitu revocare videantur: obseruabunt omnes (ni fallor) in hac tanta
confusione mirum ordinem, and aptum in ipsa indecentia decorum. O si mascula
illa virtute, multum torosae juventutis, entheum pectus meum turgesceret: o si
strenuorum istorum lacerti mihi contigissent homuncionum, qui, nescio quid
forte, longo nisu atque conatu, extudisse se somniant. Quorum stylus Martem
plus sapit, quam Mercurium Neque labris eoru^ Suada, sed Atropos dicatur
insedisse. Quippe in abrupto dicendi genere, non periodos, sed praecipitia
deprehendas: and dum nervosis sermonibus, maxim devincire student Auditores,
totum tamen orationis filum protenditur, sine filo, sine neruis, sine contextu.
Descendenti in hanc lugendi arenam, quam esset accommodatum (quod olim athletis
usu evenit) conspergi hac tali arena, sine calce; immo hercle, sine capite. Sic
aequum est plorare viros: cum e contra sit timendum; ne exili meo sermon,
extenuatus nimium, ac percolatus dolor enervetur; and ad elumbes dicentis
expressiones, effoeminatos etiam, illi qui audiunt, induant affectus. Hoc tamen
me subinde recreare licet, ex ipsa ingentis acerbitatis natura, petito
solamine: quae neque debet, neque potest certe, in tantum exhauriri, quin
aliquid semper maneat -- Altamente repostum: ut si retundi parum delinimentis,
nequaquam evelli penitus ex animis patiamur. Qua in re una, probari
aliquantisper poterit Iesuitarum illa Mentalis (ut vocatur) Reservatio. Hoc
nimirum commento, cavere summopere voluerunt sanctissimi Patres, ne verba
unquam ad hoc inserviant, ut sint indices animorum. Eo tamen discrimine, in
doloris negotio usurpandum moneo; ut quod peritissimi illi mentiendi artifices,
ad fallendum excogitarunt, quo melius in ijs rebus lateat impostura, quas
proferre nequeunt, sinepudore, aut periculo; illud, inquam, nos semota omni
fraud, ac fuco, adhibeamus: utpote non tam voluntate recludendi sensus
intimos, quam ipsa prorsus facultate destituti. Vtut enim doloris non mediocre
sit solatium doluisse, and ex quo incrementum habet, dum scilicet narratur, aut
scribitur; ex eo etiam accipiat temperamentum ac modum: non potest tamen, aut
per sermonem, aut lachry mulas, in tantum evaporare, quin aliquid haereat
fibris ipsis infixum: nemini eorum, qui vere dolent, non satis notum; ab eorum
tamen nemine satis unquam explicandum. Sed ecce, inter manus succrescit arduus
labor: and dum sollicitius metuo, ne Luctum nimis parce prosequar; seges altera
uberior Laudum pullulat, hebetiori meo quoque stylo demetenda. Opus perinde
immensum, and nullis cancellis circumscriptum, atque fuit ille nunquam fatis
laudandus, Rex Augustissimus, qui mortalitate tantum potuit circumscribi: neque
laudanda facere destitit, priusquam vivere desivit: atque hic nobis etiam
aliqualiter, in commemoratione recte factorum, potest reviviscere. Hinc vero ex
meritissimis Ejus Encomijs exacerbari magis dolorem erit necessum: cum tot, ac
tanta been merita, ut esse solent, pijs mentibus, amandi incentiva, quod talem
habuerint; ita etiam plorandi, quod amiserint. Quod si expressum aliquod optimi
Regis simulachrum, a perito artifice esset efformandum, (qualem suis imaginibus
exculpandis semper ad fore curavit Magnus Alexander, plebeio penicillo vultus
Regios nequaquam credens) pretiosum istud profecto depositum, multo fidelius ab
auribus animisque conservatum, repetere posset sera posteritas, quam a cedrinis
tabellis, aut quo vis vel praestantissimo metallo. Quinetiam Exequijs suis
adhuc supervivere IACOBVS videretur; and postquam emigravit interesse propriae
Laudationi; tantum non ex ea fructum aliquem percipere: utpote qui una cum
caeteris omnibus, and laudatores, and vituperatores reliquerit: nec non eodem
loco habeat, sive offensam, sive gratiam. Egone autem tantillus, ut tanti
animi, tam excelsi ac capacis, Ideam delineare aggrediar* Perinde hoc esset, ac
si suspiria depingere velim, quibus tam Chari Capitis jactura, non potest ab
omnibus non ingemisci. Itaque Si laudare velim laus mea laud caret. Foelix
olim in funere censebatur Virginius Rufus, quoniam Tacitum sortitus est
Encomiasten. Atque hinc fortasse major censenda esset posthuma Regis
foelicitas, si ad hoc Funus tacitus ego accessissem. Habuerunt Valentinianus,
ac Theodosius, Imperatores, Laudatorem Ambrosium. In Basilio Magno, hoc
praestitit Gregorius Nazianzenus: atque immortalitati redditus, ab eodem
facundissimo ore, Athanasius. Et quis tandem dignus judicetur, qui nomen Regis,
quo priorum nemo saeculum suum magis illustravit, coelo, astrisque insereret,
nisi hic sit ipse Basilius redivivus; a Panegyricis, quos foeliciter suscepit,
maxim commendatus. Sed ex hoc ipso, multum accedere potest demortui IACOBI
famae, minime moriturae: quandoquidem quae in illo occurrunt praedicanda, parem
pro dignitate praedicatorem, neque apud eos poterunt invenire; qui famae etiam
suae prospicere student, dum ad alienam propagandam ex professo desudant.
Ignoscet mihi (uti spero) Divina illa Anima; quae jam supra omnia mortalia
(ingenium quoque mortale) collocatur, si tantam sublimitatem non satis
assequar. Et erit fortasse si non laudatus, saltem excusatus, hic meus
qualiscunque labor, a peritis elogiorum concinnatoribus: si tamen non rectius
asserendum sit, fore omnes in hac Encomiastica Palaestra aequales; ubi necesse
est, ut enarrandis tot meritis, omnes se agnoscant inferiores. Ne autem in ipso
limine Laudationis impinga^, tutissimu^ erit, ut ab Exordijs IACOBI desumam
exordium ne si ad altiora ista, quae ad maturatae aetatis (...) spectant, primo
impetu irruerem, praestringi imbelle ingenium persentiscerem; meque tandem, dum
Encomium sector, in Ectasin incidisse. Certe ad tanta fastigia non nisi per
gradus pervenitur. At in ipsis nascituri Regis incunabulis, quid humile? quid
non excelsae Majestatis plenum apparet? Ipsa etiam IACOBI Infantia, infantem
reddat Oratorem. Rex enim a Fascijs designatus est; and regnandi Mysterijs,
Insignibusque, quamprimum initiatus. Vt in Eum fere quadret, quod de Sapore
Persarum Dynasta tradunt Historiae: Ventri scilicet matris praegnantis,
imposita^ esse Coronam; and vixdum conceptum, Regem a Proceribus pronunciatum.
Vterque sane, non serius Regnum ingressus est, quam vitam; neque celerius
Imperium, nisi cum exuto corpore deposuit. Quinetiam anticipare licet foelix
Mariae Stuartae puerperium: and sicuti nunc ultra Exequias, memoriam
consummatissimi Monarchae recolimus, ita retro etiam ante Natalitia Ipsius
numerandi sunt Annals. Latebat utique in stemmate ac propagine quasi obvelata
spes futuri Regis, Paterno, Maternoque sanguine, and illustrium Antecessorum,
haereditario quodam censu, usque ad miraculum nobilitati. Aeacidae atque
Arcades, nec non Britanni Indigenae, (qui a Bruto Trojano incipiunt, and non
nisi in ipso tandem Jove consistunt) aut si qui altius repetebant primordia, ad
Deos, ac Daemones, non raro, Fabulasque confugere non dubitarunt, ut ab his
emendicarent antiquiorem originem; omnem in ementita vetustate ponentes
Nobilitatem. Adeo ut splendidissima eorum prosapia, aut fide careret, aut non
careret probro. At Hic noster, vere Patricius Sanguis, sine Fabella, sine
Hyperbole. -- Centum de stirpe priores Sceptrigeros numerare potest -- quos
partim Anglia, partim Scotia, Heroas recensuit. Ex utriusque nempe Gentis Flore
oriundus; cui a Deo Opt. Max concessum erat, utramque eodem maris ambitu
circumvallatam, eadem fide imbutam, eadem lingua, alijsque plurimis
contesserantem, sub uno etiam Diademate, perpetuo foedere sociare; and
exulantem diu a Britannia Britanniam, (quasi exesum nomen atque obliteratum)
pristino, aut ampliori nitori, praestare restitutam. Atque hinc mihi Era
statuenda erit, initiumque insecuturae Laudationis: ex quo primum, Primus
IACOBYS (post Eadredum, qui circa annum quadringentesimum nonagesimum, Stylo
isto se insignivit) Regis Magnae Britanniae Titulum, conspirantibus omnium
votis, revocavit, sibique auspicatissime assumpsit. Anteacta omnia libens
praetereo, quae justam postularent Historiam. Neque singula contractioris
istius temporis percurrere licebit, ceu canis e Nilo, qui festinando lambitat.
Ex hoc tamen parco sermon, consulendum tempori potissimum duxi: cum post tot
messores, qui in amplo hoc, and luxuriante dicendi campo ante me desudarunt,
nihil aliud reliquum habeam, quam ut spicas quasdam colligam. Non ut autumem
fugisse quicquam eorum industriam, sed tamen vestigia long a tergo premens;
tanto ab illis intervallo relictus, quanto and ipsi a Regijs dotibus
relinquuntur. Tergeminas duntaxat ego Virtutes recensebo, quibus non minus
praefulgentem conspicemur IACOBVM, quam tergeminas Diademate. Hunc numerum
faciunt summa Religionis Cura; Doctrina omnifariam praecellens; Studium Pacis
indefessum. Illa Deum coluit; altera excoluit Scipsum; tertia demum Suos,
Exterosque Sibi conciliavit. Triumphali hac Triga evectus, coelum tandem
penetravit, ubi pro ^i^is, quarum jam splendorem despexit, Coronis Quarta
Perenni ditatus est, ac decoratus. Prima ac potissima, pientissimo Regi, erat
cura Religionis. Hanc Sibi, tanquam Palladium, aut Ancile coelitus delapsum,
sartam tectam conservare sategit: ut in omnibus Belli, Pacisue negotijs, nihil
non been ominatum emergeret. Hinc acerrimum Fidei Defensorem tanta sollicitudo
invasit, (ne ignavum aut inanem Titulum istum induisse credamus) ut expurgatae
Fidei, Cultus purus, omni ex part responderet. Quam vero ne latum unguem
deflexerit ab aureo isto monito -- Medio tutissimus ibis: liquido satis
constat: cum neque Pontificiorum vaecordi superstitioni, neque Zelotarum
praeposterae insaniae, voluerit adhaerere. Annon Ptolemaeus hic noster (non tam
(...) quam (...)) Interpretes conquisivit, numero fortasse inferiores, non
industria, non scientia, non acumine? quorum opera illud effectum curavit, ut e
Fontibus puris, saltem minus turbati, si non omni ex part defaecati latices,
ad irrigandos suae ditionis populos dimanarent. Verum me. hercle Ecclesiarum
suarum Nutritium se praestitit; qui non tantum cavere voluit, ne a salutiferis
Mammis Ecclesiae, vulgus tanquam profanum arceretur, aut ablactaretur; and pro
lacte aut venenum hauriret, aut saltem nihil spiritualis refectionis, non prius
ab alijs masticatum quasi, ac praemansum, degustaret: verum etiam mature
prospexit, ne sincerum verbi divini succum, vel stylus addititius, vel sensus
parum genuinus adulteraret. Diocletianus olim, inter flagella Christianorum
numeratus, parum se profecisse, prae caeteris, in feritate putavit; si
solummodo in corpora humana, quae sunt organa and vehicula animarum, nisi
pariter in Spiritus Sancti organum, Vetus, Novumque Instrumentum, saevijsset.
Sacratissimum itaque hunc Contextum, dilucidissimo jussit Commentario Flammarum
illustrari. Eo quidem animo, ut obscuraret magis; totumque Canonem praestaret
Apocryphum. Sed Deo Opt. Max. laudem aeternam: exijt e flammis Verbum, nihilo
magis consumptum, fed magis depuratum. IACOBO quoque gratias, quas debemus,
maximas; cul Summus rerum Moderator hoc indulsit foelicitatis, ut Sacro. Sancta
Biblia, quae Dedicatorem damnationis habuerunt Diocletianum, Dedicatorem
vindicationis inter caeteros, imo prae caeteris, haberent IACOBVM. Neque aliter
constaret fuisse eum Custodem ac Vindicem utriusque Tabulae nisi praestitisset
se Custodem ac Vindicem utriusque Testamenti: si non a sanguinolenta
Tyrannorum, quae jam non adeo aperte grassatur, Persecucutione; certe a
fraudulenta Haereticorum, quae non minor, sed tectior est censenda. Hic si a
Verbi Divini commemoratione, ad Verbi Scriniarios, ac Dispensatores, deflectat
oration, multum Regio nomini ac famae adstruct, quod salutis hisce administris,
quasi Assessorem ac Symmistam Se adjunxerit, Rex and Sacerdos IACOBVS. Vt
caetera omnia, ita Conciones primus efformari doeuit -- Regis ad exemplum --
summus Ecclesiastes. Quam vero grato odore, Regios nares perfuderit semper*
Clerus Anglicanus ^quo tamen nihil unquam putidius dixit, conviciorum aeque, ac
sanguinis sui, incassum prodigus Campianus) tacere non poterunt, tacentibus
ipsis licet, qui acceperunt, tot tantaque in hunc Ordinem collata Beneficia,
Honoraria. Nam quis non vicus abundat -- hoc genere IACOBINAE Munificentiae?
qua nemo fere aut non adjutus fuerit, aut non auctus. Quasi illud animo infixum
gestasset, malle Se alios ditar^^, qu^m ditescere. Dictum olim, Catonem non
intellexit civitas, nisi cum perdidit. Vsurpanda vero jam potius haec Naenia, a
toto praesertim Caetu Ecclesiastico, nisi spes haud dubia eluceret, habere nos
CAROLVM patrizaturum, immo jam patrizantem. Quo superstite, non perdidisse
amicum illud Numen, sed commutasse, nobis non falso adblandiamur. At ne
commutasse quidem: In Vno enim Vtrumque intueri licet: -- Sic vultus, sic or a
gerebat, -- Sic animum quoque and affectum individuum. Sin minus; fallit,
(fallatque in perpetuum, precor) amabiliS iste error, and religiosa impostura.
Tanta profecto similitudine morum, ipse jam deceptus, haereo nonnihil; and
subdubito, utrum IACOBO an CAROLO destinatus sit hic meus sermo; vel si placet,
quadrabit in CAROLO IACOBVM. Sed me Locus iste per-opportune revocat ad
IACOBVM; ut huic etiam Loco, pergratissimam Ipsius memoriam refricarem. Quoties
enim invisit hanc nostram, and alteram nostrae aemulam Academiam? Quippe non
latuit perspicacissimum Regem, in his jacta esse femina, unde Ecclesiae soboles
(ut olim e fanguine Martyrum) cum numerosa, tum sancta, pullularet. Vtra Illi
Sororcularum fuerit magis dilecta, non jam dimicanius. Non tamen ista se statim
venditet, quasi charissimam, cui charius constiterunt IACOBI Parentalia. Pompa
superamur Oxonienses. Non decrevimus anniversariam commemorationem; non
ostentavimus multas, aut diu, pullatas aedes. Frugalis magis noster luctus, at
non minus sincerus. Et crebrius candida tecta subire solet gemitus Columbinus.
Quod si Rex corpore illic frequentius praes^o ^rat, at ^cura utriusque
communis; atque hac Nobis quoque semper adfuit, cum minime appropinquaret.
Consulere autem licet Edicta Regia, Pietate vna, ac Prudentia refertissima,
quantum Ipsi curae ac cordi erat, Academias suas habere semper Florentissimas.
Itaque immisit Ipse falcem, in lolium infoelix: and qui omnia contulit, in
criminibus tamen (tanta erat Probitas) non potuit connivere. Nullius rei
abundantiam Nobis invidit magis, quam vitiorum. Ac certe quis potior Iudex, aut
Cognitor, depravatis moribus (ne dicam deploratis) poterat advenire? Medicam
istic manum experti sumus, sed and Munificam: nunquam profecto minus mortuam,
qnam cum Mortuam (ut vocant) Manum nobis indulgeret. Difficile dictu erit,
quantum hoc ipso dederit, qui nobis dedit potestate^ accipiendi. Hic se exerit
aliquid altius, ampliusque propria liberalitate, quia praestare voluit multos
liberales; and praegnanti, ac parturienti aliorum munificentiae, obstetricari.
Vnde Proventuum augmenta, locupletatae Arts, and Famae suae, Largitores,
IACOBO far debent accepta: ad cujus unius nutum facti sunt utrique Liberales.
Mecaenatum Ille superior Mecaenas. Sidleus, Savilius, Camdenus, Whitus, Kempus,
in Albo Benefactorum adhuc desiderare^tur, nisi hoc a Ca^dore Regio
impetrassent, ut Posteris possent prodesse. Quibus iccirco in Catalogo hunc
ordinem assignamus, ut aeternum IACOBO famulentur, qui hac ratione, and Ipsis
and Sibi Author erat Aeternitatis. Nec mirum, si tanta erat in Literatos
propensio Regis literatissimi; qui in Se primum amare didicit, quod in alijs
munerari decrevit: quodque jam in Ipso, sine summa tanti Nominis injuria, nemo
non poterit non suspicere, non demirari. Antonino Pio successit olim in
Imperio, Antoninus Philosophus: Quasi duo haec miracula simul far non
potuisset una Roma. Quam grandeigitur Miraculum exit IACOBVS, qui complexus est
duos Antoninos. Accepistis jam Pium, audite etiam Philosophum; quo nihil
doctius, nihil subtilius, nihil profundius, Sol unquam aspexit. Deus bone,
Ingenium Illi quam acre; Industria quam indefessa; Facundia quam Augusto
accommoda; Memoria quam fida, ac tenax omnium, praeterquam offensarum; quas
ultro patiebatur effluere. Caetera depositorum, sine Lege Repetundarum,
quamprimum reddi jusserat, paratissime respondebant. Ausim equidem Basilio
Magno non refragante, Basilio Maiori attribuere Elogium, quo ille Gregorium
Theologum familiarem suum honestavit. Ecce enim hic, (...). Reconditioris
literaturae Thesaurum dico; officinam Artium; Sacratiorum Mysteriorum Penu, ac
Promptuarium; Historiarum (si sic loquat) Historiam. Cui tantum debebant
Annals, quantum etiam Annalibus gestorum series, conservationem. Petere hinc
vobis licebat, Theologi, Medici, Iurisconsulti, Mathematici, Philologi, Omnes,
quod singulis erat proprium ac peculiare. Quo jam Coryphaeo ex oculis sublato,
non unus homo disparuisse, sed literae onmnes animam quasi agere videantur.
Neque tam Condum dixero, inertis and minime profuturae cognitionis quam Promum,
quod attestantur Dicta and Scripta, minime parcum. Illa quod attinet;
aspexerunt haec Subsellia, hoc nostru^ Athenaeum, Regem vere Platonicum; cujus
aequale^ non nisi cum Republica Platonis credimus emersurum. In Camera vero
Stellata (si qua^do eam irradiare placuit sua praesentia) sic emicuit -- Vt
inter Stellas -- Luna minores. Norunt satis Ordines hujus Regni; Oratores Regum
exterorum; non minorem Illi extitisse Facundiae, quam Potentiae Majestatem:
sive Seria commemorem, sive Sales plane Mercuriales. In familiaribus enim
Alloquijs, tot Ei exciderunt Apophthegmata, adeo arguta, adeo succincta, ac
faceta; ut Collectore opus habeant Plutarcho, Erasmo, vel si quis alius hac
nostra tempestate prodijt Florilegus, qui ea nullo tandem aevo exolescere
patiatur. Scriptorum autem immortalitati satis ipse Rex prospexit. Neque Caesar
Noster, (quo authorem habet Iulium Caesarem) alium Sibi a Commentarijs, magis
idoneum deligere poterat, quam ipsum Se. Habemus prae manibus praeclara quae
exaravit Opera, and stricto sermon, and Soluto, elucubrata. Daturus plura, si
Fato non immaturius cessisset. Nam Psalmodiam Patrio sermon paravit, and
quintam partem absoluit. Vbi vero ad trigesimum secundum deventum erat; ad
Beatitudinis mentionem, non se continuit: quin statim, cum Philosopho
Ambraciota, arriperet, Sibique praestari postularet. Eoque durior nostra est
conditio; quia una cum IACOBO, defraudamur etiam Metrico and Vernaculo Davide.
Sed in ijs quae supremam adhuc manum non expectant, non desunt quae ad gustum
singulorum faciant; seu (...), seu (...), sive etiam (...) placent. Ab
Exegeticis praecipue lucem habet Ioannes, suaeque (...). Inter Didactica,
primas facile obtinebit (...). Quo in opere, ostendit Rex mire providus, quam
ad unguem efformari vellet Regni Haeredem; Quam -- Omnis in Ascanio chari stet
cura Parentis. Illud nimirum, una cum Aureis Monitis, quasi instillans atque
insusurrans, quod Augustus adhuc puero Galbae,

(...) Quod si Polemica libet inspicere, hic Tormenta, Tela, and omne genus
Poliorceticon, ad debellandos sanae Fidei Oppugnatores, in promptu erit
reperire. Vindicem hic agit Rex potentissimus, pro Iure Dei, adversus Vorstium
Theomachum; nec minus strenue dimicat pro Iure Regio, id est, Suo, adversus
Cardinalem Perronium, and alios Monarchomachos. Pro Armis usus est Calamo, pro
scuto (non illo Ajacis (...)) sed tenui charta. Hisce Machinis Pontifices,
quasi sexagenarios de ponte, in Tiberim suum dejecit, ac deturbavit. Arietavit
ipsum Gregis Ducem Bellarminum: contra Pauli Quinti Brevia, curta Sermon
rotundo torquere Enthymemata sategit, adeo dextere; ut sanctissimum Patrem,
ejusque deditissima Mancipia, ad notissimum contumeliarum Asylum confugere
impulerit, and relicto Curru Triumphali, de Plaustro (quod dicitur) convicia
ejaculari. Et quid tandem convicij loco reponunt? Hoc scilicet, (quod nos Regi
potissimum laudi fore censemus,) quod literis aliquid mandarit. Quasi Sceptro
Regio aliquid Stylus praejudicet, aut officiat Laurea Apollinea Diademati. Hinc
est, quod oblatrent ei Canes rabidi, Tortus, Gretserus, Becanus, Suarius,
Eudaemon Diabolus, Scioppius delirus Collyrij Regij confector, putidusque prae
omnibus Puteanus: and ex omni fere mundi plaga -- Nos (enim) hac a scabie
tenemus vngues) sunt qui feriunt; sunt qui temeritate hac nobilitatem
aucupantur, (impuri scurrae) quod cum Rege aliquando se commiserint. Atqui non
aliud certius (...) Optimi Regis poterit elucere, quam quod a pessimis hisce
Balatronibus, non nisi pessime audire inceperit. Rectius mehercule rebus suis
Pontifices Romani consuluissent, si Iuliani vaferrimum Commentum (a quo
didicerunt olim apostatare) ab Inferis una revocassent: quo effectum voluit, ne
Arts Liberaliores aut doceri possent, aut disci. Nostris enim, inquit, ipsorum
pennis percellimut. Dolet hoc ipsum Pseudo-Catholicum illud, and
Pseudocephalum, Vrbis ac Orbis, Caput. Et, vtut Libros omnes in Spongiam
incumbere jusserit, (quae quidem --. Vtilis est, quoties Scripta novare volet)
sub tali tamen Fidei Defensore, Fidem posse unquam deficere, nulli dubitamus.
Praemoniti sane Reges, atque hoc, si adlibuerit, satis praemuniti, ab Ipso
tandem sapere discant; and tali Dedicatori Incolumitatis suae gratulari; qui
Nodum istum Gordiano magis inextricabilem, quo Regales Coronas, Cathedrae suae,
immo Suppedaneo, diu alligatas tenuit Papa, non Ense resecavit, sed Stylo.
Potuit haud dubie aliam attentasse viam, nisi satius multo, atque humanius
duxisset, sanguini parcere quam atramento: and pauciores illa donatos
foelicitate advertisset, qui scientia praepollerent, quam qui gladio. Praelia
nimirum per tot annos non exhorruimus, praeter illa Chartacea, quae sub praelo
transiguntur; neque clangorem tubae audivimus, nisi in Spectaculis, aut
umbratili Palaestra. Serenissimo quippe Regi, and Pacifico, haec potius Bella
geri placuit multos habitur a triumphos. Eo quidem majores, atque illustriores,
quod caede vacarent; quod nullis, a fuso cruore, maculis funestarentur.
Quinetiam haec ipsa ingenij pro veritate certamina, Pacis foetus quidam
peculiares. Nam vnde Regi occupatissimo tantum nasceretur otij, ut ad
Scribendum animum applicaret; nisi Halcyonij tot anni, a Supremo rerum
Moderatore, huic animo, tranquillitatis mire amico, avidoque contigissent.
Inter Arma, silent Leges and Arts: Neque in una sede commorari solent Musae
tenellae, and Milites confragosi. Bello, parentare dicuntur filijs parents.
Quod in cerebri prolem non minus concinne quadrat, quam corporis. Certe hisce
Ingenij Foetibus, aut non dedisset operam Pater, (qui cum Jove decertare potest
de utriusque Sobolis faecunditate) nisi obstetricante Pace; aut Bellum, tanquam
injusta Noverca, in lucem editos protinus elisisset. Duplici itaque nomine, Nos
qui Musas colimus, Musarum Assertor IACOBVS sibi devinxit. Quod otia nobis
longa fecerit, (usque ad quorundam satietatem, ac fastidium) and ne illa
oscitanter, sine fructuelaberentur, fructu^ alique^ otij sui, negotijque
nostri, voluerit superesse. Et contingat nobis sane, qui Militiae Togatae nomen
dedimus, ista semper infoelicitate frui, ut exclamare liceat, usque ad ravim,
-- Nos longae Pacis patimur mala -- Nam si ab hac mala quanta, ad Classicum,
Ilias malorum consequetur! Quanta haec esset mutatio, si Academia transiret in
Areopagum! Annon, in Athenis hisce nostris, Campum Martium extare miraremur,
ubi nocturni Grassatores nihil securum Peripateticis permitterent; non
Ambulacra, non Penetralia! Ramus, in carnificina illa Parisiensi, excisus est
manu sicarij: neque secessus Musaei, ab effractario satis tutum praestitit.
Archimedes quoque emetiri sibi videbatur sepulcrum; cum pulverem Schemate
Mathematico effigians, paulo post, armati militis ictu, immature illic
funeratus est. Haec sola, fremente Bello, totius Mathesews, Artiumve proponenda
singulis esset (...), Disce Mori. Haec si cuiquam arrideant pericula; si
placeant incendia; diruta aedificia; direptiones bonorum, supellectilisque
illius praesertim nostrae lautissimae, ac literariae, Librorum; expetendum tunc
demum fore Bellum judicabimus, eliminandam Pacem: qua adhuc gaudemus, incerti
tamen, an in ea diutius senescere concedatur. Gratulari interea possumus (...)
IACOBO, qui ista omnia nostris ab Oris tamdiu averruncavit, atque avertit: Et
sicut olim Veneti, in suae fundatione Civitatis, Templum Divo Iacobo, ad
prosperorum augurium, consecrarunt: ita nos, aequum est, ut Iacobo quoque
nostro, ob perpetuatam serenitatem, si non Templum, saltem Memoriam perennem,
perpetuamque dicemus. Neq* hoc in loco pigebit, Pacis, quam semper coluit,
agnata commemorare, Comitatem, ac Clementiam: quae Illi adeo propria, ut non
alijs fere elementis constare videretur. Mirum quanta humanitate tractavit
singulos, quanta etiam familiaritate Domesticos! Rem arduam profecto
praestitit, in tanta nempe Fortuna Affabilitatema. Adeo ut nihil unquam morosum
contraheret ex summa Potentia nec minui Se dignitate judicaret, si cura, aut
etiam colloquio, (ut assolebat) dignaretur Servos, tanquam inferioris notae
Amicos. In testimonium vero Clementiae, eos duntaxat appello, qui non tam
laesae Majestatis, quam Patientiae, saepius rei, ea nuperrime usque ad
contumaciam abusi sunt. Homines audaculi and procaces; qui parum sibi obtigisse
a peritissimo Moderatore putarunt, quod remisso ac laxato fraeno, nisi plane
soluto, aut nullo vteretur. Minime eo contenti, quod leve iugum ferrent, nisi
hoc etiam deponerent, immo excuterent, et (vt sunt dominij oppido quam
sitientes) rerum ipsi potirentur. Sed compescuit tempestive Prudentia, quos
nimium animaverat Indulgentia. Deprehenditque summus Monarcha, (Rivalem far
nescius, nedum Superiorem) non aliam istud Hominum genus Pacem meditari, nisi
quae sit Pactio Servitutis. Itaque cum aliter non been succedere Pacis
negotium, nisi sub Clypeo perspexisset, destinavit haud dubie -- Caniciem galea
premere. Quod non falso liceat conjectare, ex Navali apparatu; eo quidem
illustri, sive ad pompam, sive ad pugnam. Cujus fama, non tam Magnificentiam
Regio Nomini conciliavit, quam Terrorem. Sed ne Serenis Exordijs; Exitus
tranquillus non responderet, opportune a studio Pacis lubricae, ad gaudium
Pacis aeternae citatus est: transijtque a Corona ad Coronam, a Praelio evocatus
ad Paradisum. Hujus enim ad mentionem vocis; Vocem Christi esse (etiam cum
vocis ministerio fere destitueretur) Rex expiraturus, iterum atque iterum
ingeminavit. Delapsum vtique me jam sentio, eum novissimis meis, ad Regis
novissima, eademque suavissima verba, Vt esse Phoebi dulcius lumen solet
Jamiam cadentis. --
Saepe illi in ore, ista ad Christum Provocatio, Veni cito Domine Jesus. Cum hac
postremo securitatis ac solatij plena Professione, In manus tuas, Domine,
commendo spiritum meum; spiritum, animamque simul exhalavit. Et nunc tandem --
(...) -- Pius, Doctus, Pacificus, placide longumque obdormit, quieti redditus,
quiet dignissimus IACOBVS. Nec quidquam magis optabile, aut vobis, aut mihi
potero comprecari; quam ut vestigijs Ipsius foeliciter insistamus universi.

Sic Nos vivere, sic iuvat perire. ILICET.


