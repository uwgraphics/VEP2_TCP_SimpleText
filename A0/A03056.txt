ORATION Qua auspicatissimum Serenissimi PRINCIPIS CAROLI, Reditum ex Hispanijs
celebrauit GEORGIUS HERBERT Academiae Cantabrigiensis ORATOR.

Ex Officina CANTRELLI LEG, Almae Matris Cantabrigiae Typographi. 1623.

Veneranda Capita, Viri grauissimi, Pubes Lectissima.
POLYCRATES cum annulum sibi dilectum in mare dimisisset, eundemque retulisset
captus piscis, foelicissimus mortalium habitus est. Quanto foeliciores nos
omnes, Corona Musica, qui optimum Principem spe nuptiarum mari nuper tradentes,
and ipsum accepimus salvum and annulum, annulum Coniugalem, nunc denuo nostrum,
atque vbiuis terrarum pro iudicio prudentissimi Regis, and in rebus humanis
diuinisque exercitatissimi de integro disponendum. Redijt? redijt CAROLVS, and
cum eo vita nostra atque calor, longo animi deliquio fugitivus ac desertor.
Quid iactas mihi aromata Orientis? Quid Theriacas peregrinas? asserunt Medici
vnamquamque regionem suam sibi sufficere, neque externis indigere auxilijs
atque antidotis: certe nostrate Principe nusquam praesentius Balsamum, nusquam
benignius, solvens obstupefactos artus, atque exhilarans, tumentibus iam venis,
arterijs micantibus, spiritibusque tabellarijs laetum hunc nuncium vbique
deferentibus, vt nullus sit angulus corporis, nulla venula, vbi non adsit
CAROLVS. Quam facile sentiuntur boni Principes! Vt natura omnis suos habet
auteambulones, vnde pluvia futura, an sudum, facile conijcitur ex coelo, ex
garritu auium, ex lapidum exhalatione: Sic bonorum Principum facilis
Astrologia: quorum aduentum ipsi lapides, ipsa durissima ingenia, meum
praesertim, celare non possunt; quanto minus tacebunt lusciniae nostrae
disertae, minimeque omnium coelestiores animi, quorum pietatis interest non
silere.

Quae enim vspiam gens, quod vnquam seculum meliorem habuit Principem?
percurrite Annals regnorum, excutite scrinia politiarum omnium; vos, vos,
inquam, excutite, quorum aetas teritur in libris: non rusticis loquor aut
barbaris, quos magnificentia promissi circumscribere in promptu erat, rudesque
animos vi verborum percellere: vestra est optio, vestra disquisitio, qui lineae
estis and helluones chartacei; date mihi CAROLVM alterum, quamlibet Magnum,
modo detis eum in flore, in vagina, in herbescenti viriditate; nondum ad
spicam, barbamque adultum. Non rhetoricor, Academici, non tinnio: (...) illam
and inanem verborum strepitum iamdudum deposui: bullae and crepitacula puerorum
sunt, aut eorum certe, qui cymbala sunt fanaticae iuventutis: ego vero sentio,
and quis sum ipse (barbam, hui, tam grauem) and apud quos dico, viros limatae
auris atque tersae, quorum grauitate ac purpura non abutar.

Quare vt parcius agam vobiscum, simulque and laboribus meis, and vestrae fidei
consulam, quemadmodum artifices non omnes licitantibus producunt merces, sed
specimen tantum: sic and ipse excerpam e Principis rebus gestis pugillum, vnam
actionem e multis seligam, quam vobis amplectendam dissuaviandamque praebebo:
esto autem hoc ipsum iter, quod nuper emensus est, vt sciatis omnes quam nude,
quam simpliciter vobiscum agam, quam non long abeam Oratorum more, qui nullum
non angulum verrunt (ac si perdiderint ingenium) vt Spartam exornent suam: Ego
vero non dicam vobis quod factum est ante seculum vestrum, aut apud Indos;
vnicum hoc iter nuperum explicabo, in quo long vberrimam gloriae segetem,
perspicio, nulla verborum, nulla temporis falce demetendam.

Non vnum quid spectant, aut singular Magni animi, sed varia solent esse eorum
consilia, finesque multiplices and polymiti, vt si minus id assequantur, quod
primum intendunt, saltem in secundis aut tertijs consistant. Quare and
Principis iter multiplicem nobis exhibet prudentiam; primo nuptias ipsas
spectate. Quid autem? Ergon* amauit Princeps? Quippini; homo est, non statua;
Sceptriger, non sceptrum: aequumne est vt tot labores and sollicitudnes
Principum sine condimento sint atque embammate? Quid si cochleas colligeret cum
Caligula, praesertim cum possit in eodem litore? Quid si muscas captaret cum
Domitiano? at ille ambiuit nobilissimam Austriacam familiam, Aquilamque illam,
quae non capit muscas. Nihil habet humana vita maioris momenti aut ponderis,
quam Nuptiae, quas adeo laudant Poetae, vt in coelum transtulerint: (...),
inquit Medicorum Alpha, (...). Hinc Thraces dicti sunt (...), and Licurgus
magnus Legislator, (...): Absque nuptijs foret populus virorum essemus vnius
seculi; hac re solum vlciscimur mortem, ligantes abruptum vitae filum, vnde
consequimur, vel inuitis Fatis quasi nodosam aeternitatem.

Non ignoro apud quos haec dico, eos scilicet, qui innuptam Palladem colunt,
Musasque coelibes qui posteros libris non liberis quaeritis. Nolite tamen
nimium efferre vos, cum Virginitas ipsa fructus sit Nuptiarum: quod
pereleganter and supra barbariem seculi innuebant Maiores nostri, qui olim
glasto se inficientes, in vxorum corporibus, Solemn, Lunam, and Stellas, in
virginum, flores atque herbas depinxere: vt enim Vxores, Virgins; ita Sol and
Coelum producunt flores, qui symbola sunt spei, quoniam a floribus fructus
sperantur.

Quod si Nuptiae in se graves sunt, quanto magis Principum, cum, quo eorum
conditio sublimior, eo mayor cura adhibenda sit. Deus ipse cum crearet hominem,
mundi regem, consilio vsus est. Quare operosior in eo structura, and
praerogatiuae regiae emicant. Soli homini dantur manus soli caput rotundum and
coeleste, soli facies tanquam vestibulum magni palatij. Iam vero, vt Rex
animalium, fiat Rex hominum apponimus nos manibus Sceptrum, capiti and faciei
coronam, significantes oportere Reges ijs partibus antecellere homines, quibus
homo bruta, iustitia scilicet and prudentia. Goropius Becanus ait vetus
vocabulum nostrum, Koning, and contracte King, a Con verbo deduci, quod tria
complectitur, Possum, Scio, Audeo: cernitis Regem, and nomine and re magnum
quid polliceri, ideoque ex quolibet ligno, qualibet vxore non esse fingendum:
neque enim minus refert, qualis quaeque sit matter, e qua liberi quaerantur,
quam qualis terra, e qua arbores. Apud Iuris-consultos, partus sequitur
ventrem: quibus accedunt Poetae, (...)
(...).
Nam vt educationem liberorum mittam, qua in re celebris est Graccnorum matter,
ingenium ipsum atque indoles (veluti Conclusio sequitur infirmiorem partem)
plerumque matrissat: hinc contigisse arbitror apud Romanos, quod nonnullae
familiae semper mites essent, vti Valerij, aliae contra semper pertinaces ac
tribunitiae, vti Appij. Quare noluit Princeps optimus, in delectu vxoris, re
vna omnium-grauissima alienis-oculis iudicioque inniti; Ipse, ipse profectus
est, vt ingenti labor suo and periculo consuleret, and praesenti Reipub. and
futurae; neque vnius seculi Princeps, sed and omnium, quae ventura sunt,
haberetur. Neque in hisce Nuptijs posteritati tantum prospexit, suauissimus
Princeps, verum etiam praesenti seculo, dum pacem, qua tot iam annis impune
fruimur, hoc pacto fundatam cupit and perpetuam; quod quidem vbi gentium si non
ab Hispano sperandum? (...). Scio Belli nomen splendidum esse and gloriosum,
dum animus grandis, suique impos, triumphos and victorias, quasi fraena ferox
spumantia mandit, iuvat micare gladio and mucronem intueri. Iam nunc minaci
murmr cornuum
Stringuntur aures: iam litui strepunt,
Iam fulgor armorum fugaces
Terret equos equitumque vultus.
Cum tamen splendida plerumque vitrea sint, claritatem fragilitate
corrumpentia; neque de priuato agamus bono, sed publico; certe fatendum est,
anteferendam bello pacem, sine qua omnis vita procella, and mundus solitudo.
Pace, filij sepeliunt patres; bello, patres filios: pace, aegri sanantur;
bello, etiam sani intereunt: pace, securitas in agris est; bello, neque intra
muros: pace, avium cantus expergefacit; bello, tubae ac tympana: pax, novum
orbem aperuit; bellum destruit veterem. (...)
(...).


Quod ad nostram Rempub. Academiam, pax adeo Musis sum necessaria est, vt
sine ea nihil simus, Nam primum tota haec Pieria supellex, charta, calami,
codices, quam subito dispereunt, simul ac concrepuit incendium militare: quid
proderunt scalpella vestra, quando ipsae hae turres and beatae fabricae, vnico
ictu sulphurei tubi vnica litura delentur? Dein quid Musis cum tumultu? Otium
poscunt arts, mentem tranquillam, serenam, sudam: lucos aestate, pinguem togam
hyeme: delicata res est eruditio and tenera, tanquam flos molliculus rudiore
Centurionis manu tactus flaccescit. Tu, qui Philosophiae incumbis, cum corporis
cum anima vinculum impedimento esse ad contemplandum causaris, irruit Miles in
Musaeum tuum, and gladio te liberat. Tu, qui astra scrutaris, dum globos
tractas and coelos fictitios, perrumpit primipilus, and te cum coelis tuis ad
inferos deturbat. Sensit hoc Archimedes, figuras iam nunc pulueri inscriptas,
corpore confosso obliterans. Quare cauendum, ne pacem, quae sola incubat
artibus, and obstetricatur, minus quam par est, aestimemus. Quod aliae gentes
manibus in coelum sublatis, lachrymis in terram manantibus, ieiunae, squalidae,
perdiae, pernoctes flagitant, cavendum ne id nobis nauseam moueat, aut tanquam
oues taedulae and fastidiosae, cibum respuamus. Ecquid nescitis miserias Belli?
consulite historias; illic tuta cognitio est, atque extra teli iactum. Ecce
lanienas omnimodas, truncata corpora, mutilatam imaginem Dei, pauxillum vitae,
quantum satis ad dolendum, vrbium incendia, fragores, direptiones, stupratas
virgins, praegnantes bis intersectas, infantulos plus lactis quam cruoris
emittentes; effigies, imo vmbras hominum fame, frigore, illuvie, enectas,
contusas, debilitatas. Quam cruenta gloria est, quae super ceruicibus hominum
erigitur? vbi in dubio est, qui facit, an qui patitur, miserior.

Non nego bellum aliquando necessarium esse, bellique miserias gratas,
praecipue vbi velut ex continentibus tectis ad nos traiecturum est incendium:
(...), dixit Mithridates. Sed non est nostri bellum indicere; prudentissimus
Rex mature prospiciet, vbi ille signum sustulerit, Leones Britannici (e quorum
ossibus collisis ignis elicitur) qui nunc mansueti sunt, abunde rugient.
Interim curiositas absit, neque eorum satagamus, quae ad nos non spectant; sed
velut Romani lacum, cuius altitudo ignota erat dedicabant victoriae; pariter
and nos consilia regia, tanquam gurgitem impervestigabilem, victoriae
nuncupemus: pra sertim cum futura incerta sint, and nullis perspicillis, ne
Belgicis quidem assequenda: apud poetas deorum pharetrae operculum habuere,
humanae non item: patent enim consilia nostra, absconduntur Diuina and Regia,
praecipue pharetrata, quae ad poenam gentium and Bellum spectant. Sunt tamen
acuti quidam and emuncti, qui omnia praeuident: nihil eos latet, ac si Fatis a
fuso essent, atque consilijs, fine quibus ne vnum quidem filum torquerent:
nobis non licet esse tam perspicacibus, quamuis rationi consonum videtur, vt
qui hic in Musarum monte editissimo, in ipso Parnasso siti sumus, liberiorem,
quam alij, prospectum habeamus. Illud autem, quod cuiuis clarissime patet,
etiam lusco, nunquam intueri satis vel mirari possumus, nimirum infinitum
Principis in suam gentem amorem, cui pacem quaesiuit suo capite, periculis suis.

Recte facitis, Academici, attollentes oculos cum stupore; Laudo vos, neque
enim quicquam hoc itinere mirabilius, cuius tamen fructum omnem nondum habetis
enucleatum. Quid enim si praeter Nuptias, prolem, tranquillitatem, etiam and
scientiae augmentum ex hoc itinere captauit solertissimus Princeps? nihil ad
cognitionem acquirendam peregrinatione conducibilius esse nouistis omnes, vnde
cuncti antiqui Philosophi peregrinati sunt, existimantes (...). Quamuis res
haec Principibus vt vtilissima ita difficillima facta, cum quanto plus possint
in sua terra, tanto minus in aliena. Omne regnum suo Principi carcer est, aut
si excedat, alienum: at Noster difficultatem superans, fructum consecutus est:
quid enim vtilius quam ex obseruatione exterarum Legum ac morum, patriam
ditare? Catonianum praeceptum est: Vicini quo pacto niteant, id animum
aduertito; add quod angusti est animi aut superbi sua tantum nosse, praesertim
cum in vno regno non sint omnia: diuisit Natura suas dotes, vt indigentia
singularum regionum, omnes connectit: etenim abundantia morosa est and sternax,
vnde diuites syluas, ac saltus quaerunt vbi aedificent, ac si non gregaria
essent animalia, sed tigres aut vrsi. Quamobrem optime consuluit gentibus
natura, cum paupertatem daret tanquam catenam, qua dissitas nationes ac
superbas constringeret. Porro si Politicos audiamus, Salus regnorum pendet a
vicinis, quorum consilia, apparatus, foedera, munitiones, aeque ac nostra
spectari debent: incurnbant sibi inuicem imperia, tanquam ligna obliqua, aliter
magna haec mundi domus corrueret: hinc Reges Legatos habent statarios ac
resides, quem locum Noster suauissimus impleuit, ipse egit oratorem, vt and ego
aliquantulum hoc nomine glorier.

Neque alienas tantum ex hoc itinere cognouit Respub. sed quod plus est, suam;
absentia magis quam praesentia. Nunc enim exploratos habet nostros in se
affectus, timores, suspiria, expostulationes, iras, amorem rursus. Deus bone?
qui tum rumores? quae auditiones? qui susurri? Heus, abijtne Noster? miseros
nos; nunquam frigidiorem aestatem sensimus; at quo tandem? Madritum? huil iter
been longum: Quid autem illic? sterilem aiunt regionem: Falleris, nusquam plura
bona, cum etiam mala illic sint aurea: nihil inaudisti de Tago, Pactolo? apud
nos agri tantum sunt fertiles, illic etiam arenae. Dij te perdant, cum malis
tuis and arena sine calce; at ego Principem vellem, CAROLVM, CAROLVM; siccine
abijsti solus? cur non nos omnes tecum? cur non vt elephanti turres, ita tu
patriam tecum portasti? Sic tunc omnes strepebant* huiusmodi lamentis and
quiritationibus plena erant fora, nundinae, conciliabula, angiportus, Maeandri.
Dicam vobis, Academici; ego tunc temporis liberior eram, huc illuc pro libitu
circumcursitans: inspexi facies hominum ac vultus curiosius tanquam emptor, ita
me ametis omnes, vt ego nihil vspiam loetum, nihil candidum expiscari possem,
oculi omnium deiecti, humile os, collum pensile, manus decussatae, ipsae
mulieres inelegantes, nulla pulchritudo per vniuersam Britanniam, disparuit
forma, Albion nomine excidit: ipsum coelum nubilum semper, and poeta stultus
qui dixerat, Minima contentos nocte Britannos.

Inde ego sic mecum: gaudeo quidem de ingenti amore in Principem, cui nulla
dilectio par esse potest; at cur adeo dolent? cur ringuntur? number diffidunt
prudentiae Regis? annon eius consilio res gesta est? Scio Hispanum versutum,
callidum, artis and aucupij apprime gnarum: at IACOBVS a nobis est: hic ego me
erexi and de dolor remisi plurimum, de desiderio nihil. Atque hoc quidem statu
res erant, Suauissime CAROLE, cum tu aberas; ex quo facile collectu erat,
quantum deperimus te; quam stulte de te rixamur: vt aliquando existimem id
egisse prudentissimum Patrem tuum, cum dimitteret te in Hispaniam, quod Romani
Imperatores in bello, qui solebant signa in hosts inijcere, vt milites acrius
ea repeterent: certe nos te absentem omnes acerrime concitatissimeque
desiderauimus.

Ecquid videtis tandem quam vtile hoc iter, per quod optimus Princeps non
tantum exteras regiones habuit perspectas, verumetiam suam? Quid si hic lateat
etiam Temperantia, rara in Principibus virtus, and cui cum sceptro lites
saepius intercedunt? Quid enim? adeon* nihili videtur res, Principem omnibus
delicijs abundantem, obseptum illecebris, voluptatibus quasi fascijs
circundatum, enatare e delicijs, transilire sepes, rumpere fascias cum Hercule,
serpentesque interficere voluptatis, vt iter tantu^, tantis laboribus,
periculis obnoxium susciperet? Quam pudet me delicatorum Caesarum, qui
cupiditatibus immersi, aut vno semper saginantur in loco, vti anguillae, aut si
mutant locum, gestantur, tanquam onera, circumferuntur mollissimis lecticis,
indicantes, se non amare patriam terram, a qua adeo remouentur. Sic pascunt se
indies, ac si corpora sua non abirent olim in elementa, sed in bellaria aut
tragemata: cum tamen in resolutione illa vltima, nulla sit distinctio populi
aut principis: nulla sunt sceptra in elementis, nulli fasces aut secures:
Vapores seruiles ad nubes educti, aeque magnum tonitru edent ac regij. Quid ego
vobis Neronum aut Heliogabalorum ingluuiem memorem? quid ructus crapulae solium
possidentis? Dies me deficeret (and quidem nox aptior esset tali historiae) si
Romanorum Imperatorum incredibilem luxum a Tiberio Caesare ad Constantinum
magnum aperirem, quorum imperium gulae impar erat, vt interdum putem, optime
consuluisse Deum orbi terrarum lapides and metalla ei inserendo, aliter mundus
iam diu fuisset deuoratus. Nota sunt (...) Aegyptiorum, qui antequam condiebant
corpora Nobilium, solebant ventres eximere, quos in arca repositos abijciebant
in fluuium, his verbis. (...) (...). At noster spretis voluptatibus, illecebris
(...) abiectis, iter aggreditur and labores, haud ignarus, ignem vitae augeri
ventilatione, desidia corrumpi, neminemque esse sui negligentiorem, quam qui
sibi parcat. Quin exuit personam Principis, deponit Maiestatem, virgam cum
sceptro commutans, vt quid priuata habeat in se vita commodi aut voluptatis,
experiretur. Nihil vtilius Regi quam aliquando non regnare: hoc enim fastum
amputat, affectus explorat, adulationem ventilat, and adulatores, qui semper
titillant aures Principum. (...). Elfredus nobilissimus Saxonum nostrorum
Princeps, sub ementito habitu fidicinis castra hostium ingressus, ipsumque
Praetorium, fidibus canendo, omnia Danorum expiscatus consilia, victoriam
celebrem consecutus est. Notissimus est Codri amor, cuius manifestationem in
gentem suam, priuatae personae and habitui debuit. Porro, est etiam interdum
satietas quaedam honoris, quem ad tempus deponere famem excitat: non minus
vitae inaequalitas delectat, quam terrae, quam Natura montibus vallibusque
sublimitate atque humilitate distinxit: quin and venti imperant pelago, vt
laeuitatem illam aequabilem atque politiem perturbent. In picturis locus est
vmbris and recessibus, etiam si quis Principem pingat. Amat varietatem Natura
omnis, flores, animalia, tum maxim homo, cui soli ideo insunt oculi variegati,
cum caetera animantia vnicolores habeant. Quamobrem non est mirandum, si Reges
ipsi quandoque suauitates suas populari aceto condiant.

Accepistis, Viri attentissimi, causas itineris huius, quantum quidem ego
homuncio ac nanus coniectando assequor. Quare nunc vobis ex pede Herculem, ex
itinere Principem metiri licet, quod sane adeo nobile fuit and honorificum, vt
nihil habeat Inuidia ipsa, quod contra hiscat aut mussitet. Adest tamen anus
illa querula, and (...), quam audire videor dicentem, Pulchrum quidem iter and
Amante dignum; siccine pessima? at fuerit; si amor virginis eo pertraxit
Principem, quo tandem ducet amor Patriae? eadem acies and stipulam secat and
lignum: idem feruor qui impar sub amoris signo meritus est, ad vera castra
traductus, hostem interficiet: idem impetus, qui peragrauit Hispaniam, si opus
sit, superabit; praesertim cum amico fidere periculosius sit, quam hostem
superare. Protagoras cum eleganter admodum caudices ligni fasciculo vinxisset,
cum grandi atque impedito onere facillime incedens, occurrit ei Democritus, and
ingenium admirans, domum secum duxit, and erudiuit artibus; qui inde e baiulo
euasit Philosophus, eodem ingeniovsus in lignis and literis: quis scit an and
amoris onus site vinctum ligatumque, and per tot milliaria facile transmissum,
mentem maiorum capacem indicet? Florent apud nos arts omnes, inter quas and
Mathematicae, quae licet versentur in figuris describendis, quibus nihil
imperito vanius inutiliusue videatur, vbi tamen ad vsum tralatae fuerint,
machinas conficiunt ad defensionem Reipub. mirabiles: Sic idem animus, qui
nuper versatus est in forma and figuris vultus, vbi res postulat, regnum
tuebitur: imo in vniuersum, si quis de Principe aliquo, quis sit futurus aut
qualis, recte diuinaret, non respiciat materiam actionum, sed quo spiritu, qua
art, quanto impetu atque vigore res aggrediatur: quemadmodum in Cometae
praefagio, non respicitur, quae materia sit, coelestis an sublunaris, sed quae
signa, quo motu transeat.

Verum mittamus inuidos and inuidiam, quae semper se deuorat primum, vti vermis
nucleum, e quo nascitur; non est tanti respondere latratibus malevolorum; licet
celebres sint canes Britannici, and plus iusto celebres, cum leunculum and
dominum suum contra naturam adoriantur: in Geoponicis dicitur, (...): quanto
citius fugient calumniae, si speculum Inuidiae ostendas, quo deformitatem suam
intueatur. Nos vero, flores Parnassi, gaudia praestolantur, quae iamdudum
annuunt mihi vt perorem. Hilaris haec sumenda est dies. Quare prodite
tenebriones literarij e gurgustijs vestris, vbi trecenta foliorum iugera, vno
die sedentes percurritis; prodite omnes. Quid noui? Quid noui stupide? Redijt
Princeps, CAROLVS redijt, honor grauidus, grauidus scientia, cruribus thymo
plenis: vt enim vapor, qui furtim ascendit ad nubes, vbi iam ingrauescit
humore, relabitur in terram, qua ortus est, eique cum foecundia remuneratur:
sic and Noster qui clanculum exijt, vsque ad Pyrenaeas nubes conscendens,
reuersus per mare, gloria, prudentia auctior, ditat patriam, suamque absentiam
cum foenore compensat. Quamobrem abijci^e quisque libros, non est locus
grauitati, neque apud vos: tripudiet Alma Matter licet aetate prouectior, etiam
anus subsultans multum excitet pulueris: Arionem Delphino reuectum excepere
arbores tripudiantes, and Vos statis?

Tantum precemur Deum immortalem, vt Princeps optimus nulla secunda itinera
meditetur; posthac contineat se patria, cuius arctis amplexibus nunquam se
expediet. Gulielmus Victor descensurus primum e nauibus in terram hanc, incidit
in coenum, quod innuebat eum hic mansurum: vtinam and nunc sit tanta patriae
tenacitas, vt nunquam Princeps se extricet: satis virtuti datum est, satis
Reipub. Quod si necesse sit iterum exire patria, qui nunc inuenit viam, proximo
itinere faciat. Apollo olim depositis radijs, Daphnen deperijt, at illa mutata
est in arborem triumphantium propriam: Noster etiam Princeps habuit Daphnen
suam, cuius amor deinceps in triumphos and laurus mutabitur.

Nos vero Auditores, diu iam peregrinati cum Principe, commode peruenimus ad
laurum hanc, vbi sub vmbra eius paulisper requiescamus; praesertim donec
transeat nubes illa, quae vicinos adeo infestat: hic enim securi sumus a
pluuia, imo a fulmine: Obsecremus eum tantum vt permittat nostram hanc.

Inter victrices hederam sibi serpere Lauros. DIXI.

