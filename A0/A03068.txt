MARIAE SCOTORVM REGINAE EPITAPHIVM.
Stemmate Caesareo, and Scotorum, clara, Marito
Rege, ac hoc gnato, qui modo sceptra tenet.
Illa ego, quae sata sum regali stirpe parentum
Hoc tumulo paruo, contumulata tegor.
Hucque meae mentis prauae imperiosa potestas,
Et mea me torsit, proh, temerata fides.
Stemmata nil faciunt, nil prodest sanguine claro
Censeri, si animum deuius error agat.
Disce sequi rectum iustumque; tenentia, colla
Marmora qui, fato nostra resecta, vides.
Discite mortales, quibus est res conscia nostri
Consilij, in dubijs esse pericla vijs.
Atque meo exemplo moniti desistite, nam vos
Certa sed incerto tempore poena manet.
Bis, sapit, alterius qui exemplo motus: and ipso
Sit satis hoc nostro, vos didicisse malo.
I. H. D.

LONDINI Excudebat Joannes Charlewood. pro Roberto VVallie.


