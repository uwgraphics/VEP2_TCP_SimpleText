IANI SPERANTIS STRENA CALENDIS JANVARII Anno Dom. 1617.

Authore Joanne Leochaeo Celurcano SCOTO.

EDINBVRGI Excudebat THOMAS FINLASON TYPOgraphus R. M. anno Dom. 1617.

Cernis ut impavida sulcet maria alta carina,
Et ferat Aeolias SPES animosa minas.


VIR O CLARISSIMOD. THOMAE HOPAEO J. C. IN SUPREMO SCOTORVM SENATU Patrono,
Domino suo perpetua observantia coli dignissimo.
VITAM HANCCE NOstram, and incertas rerum vicissitudines, dum penitius intueor
[vir clarissime] saepiuscule non leviter admirari soleo, ut laeta seriis, and
seria laetis intermisceantur; nec unquam SPES sine metu, aut metus sine SPE,
libero fruatur imperio. Pauci tamen reapse in ista descendere and devolvi;
multi adversa rerum ingruente tempestate dum ut ille furit ventis, saevitque
tridenti Spumeus, atque imo Nereus ciet aequora fundo, diem, horam, momenta,
damnare: in quibus se fida obstetrix ex uteri cavis penetralibus in lucem
produxerit. Horum ego fractis disjectisque animulis, ac veluti pestilenti
quodam desperationis sydere afflatis, alexipharmacum hoc optimum tanquam
Alexicacus aliquis Apollo offero; SPEM hancce nostram intelligo, quae tui
nominis septemplici defensa clypeo, quanvis saepe vitilitigatorum morsibus
impetita, and obviis Momorum dentibus excepta fuerit: respirare tamen liberius
valebit. Neque vero ego haec tanquam ab illis aliquid imminentis mali
persentiscam, absit omen: at

Hostibus eveniant convivia talia nostris. sat enim scio, Jovis illas alites
generosi nec degeneris animi muscas non captare. Poterit igitur impune SPES mea
illorum ora praetervolare. Sed quia (ut ille)

Quicquid id est timeo Danaos, si quid contra tu protege, tu obvalla: sub te
mea SPES, imo jam tua, vitam aliquam speret. Quod si viva forte in manus meas
revolarit, tibi tanquam Sospitatori Jovi continuo ego aras.

VALE. T. observantissimus JOANNES LEOCHAEVS.

.A. VIRTVTE. ORTA. OCCIDVNT. RARIVS.
SPES CALENDIS IANVARII Anno Dom. 1617.
EXere ab Eoo radiis praelustre coruscis
Sol pelago formose caput, tua jussa feroces
Quadrijugi am brosia saturi, in praesepibus altis
Expecta^t viden'ut coelo jam Phaebe mica^tes
Lucifer extulerit solito formosior ignes?
Praeviaque in roseis conjunx Tithonia bigis
Flectat equos, rutilaque illustret la^pade coelum?
Ut circumfusae current aequalibus Horae,
In spatiis? cur usque adeo nova gaudia differs?
Quae tantae tibi causa morae? tenuitne morantem
Flamma recens? aliove cales jam totus ab igne?
Nam neque te implicitis Clytie formosa lacertis,
Detinet amplexum: nec te Phaetontia matter
Ire vetat: nec qua mage non tibi charior ulla
Leucothoe, roseis indulget basia labris
Toll moras, teque ipse rotis stridentibus infer
Sublimem, sed io placitis dedit ora lupatis
Jam Pyrois, vitreique petens juga celsus olympi
Deseruit celeres iisdem de partibus Euros.
Lux optata diu, qua nulla beatior astris
Lapsa mihi, reduces per te memorare Calendas
Et JANVM celebrare licet, dare dona quotannis
Aut ebur, aut dignum digitos quod stringeret aurum,
Quodve Caledonios qua Dona interfluit agros
Gemmifero versat gremio: mihi curta supellex
Quale^ habuit quicu^que sacras Permessidos undas
Hausit Hyantaea redimitus tempora lauru:
Vel juga Parnassi Phoebo Bromioque sacrata
Pressit, and in summo posuit vestigia Pindo,
Hoc prohibet Tyrio suffectas murice vestes
Mittere, vel quod ubi medius secat arva Maragnon
Fodit Iber; terraeque occulto e viscere profert
In curas miserorum hominum, nec-opinaque fata
Non etenim haec SPERARE licet, SPES ampla beatis,
In tenui SPES pauperibus, tibi (quod licet) ergo
Si non argenti, si SPEM non divitis auri,
Quae tamen argento; quaeque est praestantior auro
SPEM ferimus. Tu qua solitus (cultissime HOPARE)
Visere flexanimes post dura negotia Musas:
Nec mi alia jam front veni. Sic prospera Pitho
Concedat quaecunque optes, sic Gorgone missa
Pallas, and Orchomeno properantes font sorores
Sint faciles; tu tantum istos sepone labores,
Et paulum a curis animum furare severis.
Sed quid ego haec ipsi fortasse ingrata resolvo
Quid moror? ecce vocat, tam fas SPERARE sub illo
Quam dubitare nefas; huc ergo navita cursus
Dirige, and ille auris implebit vela secundis.
SPES homini indivulsa comes, SPERARE licebit
Dum spirare licet, quanvis deprenderit hostis,
Intentetque necem jugulo, SPES una cruentos
Spernit adhuc gladios, vitamque in vulnere ponit.
Nil DESPERANDVM, densus licet ingruat imber
Curarum, noxaeque volent, pestesque per auras,
SPE firmus tamen obdura. SPES ultima sedit
In fundo: morbosque animi, curasque fugavit.
Foelices nimium placido quos viderit ore
Nascentes SPES magna animi, SPES nescia vinci!
Ter miseros queis non arriserit illa benigno
Lumine, nec dura positos tellure levarit!
Non loca, longarum non intervalla dierum,
Non Haedi pluviaeve Hyades, non triste Lacenae
Sydus ubi a nautis nullo comitante videtur,
Obstiterit: cui nostra semel SPES laeta favebit.
Illa per aeratas acies, densasque phalanges
Sternere iter, coeloque audet se credere aperto:
Multa licet rapidi torrens vicinia Solis
Candeat, aut Scythicae glacialia frigora Brumae
Opponant gelidas animas: SPES turbida Nerei
Aequora, and Astraeos reserato carcere fratres
Despicit inconcussa animo: stat ahenea cunctas
Et coeli perferre minas instructa, salique.
SPES tibi caeratas aptavit Daedale pennas,
Perque iter insolitum Cretaeis vexit ab oris.
Aequora SPES Mynias Pagasaea puppe secare
Suasit, and aeripedem somno superare draconem.
Unica SPES Danaas perjura in Pergama gentes
Armavit, domuitque Italos in bella feroces,
Messanamque solo aequavit per bis duo lustra
Annorum obsessam, Capitoliaque alta locavit
Anseribus sat tuta suis, orbisque paravit
Romano imperium, postqua^ altam Sardanapalus
Ascendit structo igne pyram; sceptrumque Dario
Eripis o multis Juvenis defuncte periclis,
Pelleae gentis decus, orbis terror Eoi,
Quem Babylon solito vetuit superesse furori
Martis, and occiduos mundi meruisse triumphos.
SPES praedulce bonum si non deludat hiantes,
Nec SPES cassa malum. vigilantibus ingerit alta
Somnia. sic dij cecinere oracla Platonis:
Hinc metuunt, gaudentque homines, cupiuntque dolentque
Hinc diversa petunt, hinc nolle est velle futurum,
Hinc nova SPES pellit veterem, and SPES prima secunda^
SPES stolidis non una, at mill induta figuras
Plurima vanarum parit oblectamina rerum.
SPES nulli propria est, cunctis favet, omnibus una est:
Omnibus exsolvit moerentia pectora curis,
Respice quos carcer vexat, quos torrida febris,
Respice sis Medicos, and Rhetoras atque Poetas,
Respice juridicos, SPES est tutela clientis;
Respice quos dij studium laudabile verbi
Oblectat, choreaeque vocant vel cantus in aulam.
Non haec sceptrigeros avesa mente Tyrannos
Non humiles linquit; nihil est Jove majus et illu^
Admovit sceptris, Titanum respice foedus,
Phlegraeumque nefas, saturumque a prole parentem,
Dejectum imperio. Siculo nil vilius illo
Qui figulo genitore satus, SPERARE triumphos
Et caput aurato potuit redimire Tiara.
SPE crudelis Amor, qui spicula torquet and ignes
Regnat, and imperium totius vendicat orbis.
Omnia vincit Amor, SPES unum vincit Amorem,
Tela puer, celeresque nimis deprome sagittas:
Inque cor, atque imas penitus mihi co^de medullas
Effice sydereae duo dum radiantia frontis
Lumina contemplor, de queis tua spicula vibras
Durus, and utanimos accendis fortior ignes,
Inque, genis niveo mistum candore ruborem,
Aemulaque, ignivomo rubicunda labella Pyropo,
Compactumque, latus, tum quae datur inde tueri,
(Caetera Dij!) modicae tantum vestigia plantae,
Pallidus utsedeam; cupiamque hinc virginis ire
Totus in amplexus: foelices quos videt illa
Quosque audit dicam, sed foelicissima long
Basia ab humidulo pressim decerpta labello*
At SPES eventus, optataque gaudia spondet,
Basiaque and miseri quod adhuc SPERAMVS amantes.
Aurea SPES qua cuncta vigent, laetantur, ovantque
Aurea SPES quae cuncta foves, solaris, alisque,
Aurea SPES sine qua nihil est quodcunque videmus,
Quam nunquam Lybica recubans sub rupe leaena,
Tartareive lacus, quam nunquam barbara cautes,
Nec mare quod gelida Boreae percellitur aura,
Sed rerum genuit meliorum blanda Cupido:
Sed bona Credulitas mammis admovit alendam:
Te modo sustulerit nobis Natura creatrix
Ecquid erit placidi? sic blandae gaudia vitae
Sic ibunt quaecunque juvant, Veneresque, Iocique:
Occidet and Charitum trias inseparanda sororum,
Et lascivus Amor. Si SPES reddatur amica,
Blanda Venus, Charitumque trias Risusque, Iocique:
Et ducet choreas posito puer aureus arcu.
Sola docet SPES delicias, blandosque lepores,
Sola jubet vigiles tristi cum murmr noctes
Ire procul, densisque Erebi se abscondere in umbris
SPE quid inaccessum est? SPES altum ascendit Olympum
Cum Phaetonte suo, SPES se demersit in orcum
Quum pius Aeneas sacra comitante Sybilla,
Quum pro Pirithoo proles Aegeia Theseus,
Cerberon et nostras quondam qui misit in oras,
Quique feras hominesque lyra commoverat Orpheus,
Tartareas videre vmbras atque infera regna,
SPE sine nec Phoebum Cytharae, neque plectra decebunt
Pieria de valle Deas, responsa silebunt
Delphica, nec sacro cortina remugiet antro.
At simul optati SPES parva affulserit auri,
Se vel honos Tyrio sublimem ostenderit ostro,
Degeneres nova cura animos, and inertia franget
Corda labor, subitoque animos rapiente calore
Plectra dabunt numeros: cortina immugiet antris.
SPE sine nec Cereri spicae, neque vina Lyaeo
Profuerint non Ortygiae sua spicula Divae,
Non tibi Phoebe istae queis tu Pythona sagittae
Fixisti: non queis Niobes numerosa propago
Concidit ante oculos, charae genetricis and ora:
Hellespontiaci non fuscina rubra Priapi
Terruerit volucres; Getici non hasta Gradivi
Per tunicam argenti squamis aurique rigentem
Ibit, et infestum defiget in ilia ferrum.
SPE sine non Siculo nudi Cyclopes in antro
Arma Iovi expedient, vasta queis mole Typhoeum
Subter anhelantem flammas turbaverit Aetnam.
Horrebit sine SPE nigra caligine mundus,
Non anni Solisque vices, inversa subibit
Naturae facies: Chaos insuperabile noctis
Non poterit perferre diem: lux aurea Phoebi
Semper erit: nec fusca gravi nox ingruet umbra:
Nil natura retro faciet. Bruma una rigebit
Perpetua glacie: si mitior aura Favoni
Solverit astrictos hyemali frigore rivos
Semper Veris honos: donec ferventior Aestas
Jam praematuras veniens ardebit aristas,
Autumnus dehinc semper erit: sic pace soluta
In Chaos antiquum totus glomerabitur orbis.
Livor iners Stygijs genuit quem furva sub umbris
Tisiphone, discede procul: nec te obvius infer
Limina jn haec, ubi SPES JANI bona verba Calendis
Dicit, and e sacra nectit mihi fronde corollam.
SPEM ne etiam vesane paras lacerare maligno
Dente? quid and blandos audes invadere vultus
Nec contentus in hoc dictis incessere diris
Incipis? and totum penitus differ per orbem?
Vade tamen, quaque insanae vocat impetus irae
Has accende faces, quas ventilat ipsa Megaera,
Quas tua Tisiphone, and Furiae comitantur euntes.
Quam non Othrysij potuit vis effera Martis,
Non coeli pelagique minae, non sternere magnus
Jupiter, immensum cum fulmine territat orbem,
Hancne tuae vesane minae, tuaque impia dicta,
Hanc tibi Phasiaco quae sunt infecta veneno
Spicula terruerint? minus est quod Mome laboras.
Nanque malam usque licet rumpantur ut ilia clames,
SPES non ulla mala est: quanvis Eventus, and illam
Praecipiti nimis acta rota vota impia tardent,
Saepe hominum illicitum sperantum and dira volentum
Per fas perque nefas. Cur tu incaerare Deorum
Genua paras? tacitisque miser contendere votis
Ut male sit Canto, cui tu jam proximus haeres
Diceris? ut multos numeres de foenore nu^mos
Pulchrior in thalamum ut conjunx tibi currere possit?
Aut si non liceat, peccare impune parumper
Fas sit? an his justas supremi judicis aures
Attentas precibus credis mansisse? retracta
Vota miser levibus feret ista Favonius alis
Discerpenda Noto Boreaeve procacibus auris:
Obstabit Zephyrus. Quid SPES mentiris inanes
Usque tibi? si SPES optes aliquando benignas
Digna prius cupias. Thalamis Stenobaea negatis
Prodidit illicitas SPES. Cressa puella docebit
Quid SPERARE nefas; and quae nunc praepete pe^na
Era per liquidum volitat Nyseia proles:
Et puer Icario qui fecit nomina ponto,
Ambustusque, Pado Phaeton demersus: ut inde
Illicitu^ haud SPERES sedet heic Rha^nusia vindex,
Exigat ut diro poenas accincta flagello.
Hinc squalor maciesque genas pallorque serenas
Faedat, and indigno lachrymarum flumine inundat
Sydereos oculorum orbs, hinc moesta jacensque
SPES gemit and longo consumit tempora questu.
Siste gradum Stilico, SPES haec tibi sera nocebit
Exemplum Rufinus erit. Siste aemula Roma
Syderibus SPERARE novos ex-inde triumphos,
Nil tibi Scipiadae, nil frons austera Catonis,
Nil Decij devota fero duo pectora Marti,
Lenta manus Fabij, nil acris' dextra Camilli,
Nil Marij robur magni nil Caesaris arma.
Instat summa dies, venit lachrymabilis hora
Imperij Roma alta tui, jam clauda senectus
Adspice Sithomis tibi signat tempora canis.
Cede Deo. Nec victa prius, depone superbos
Cum SPE animos, SPES en Getico favet ista Tyra^no
Sat tibi sat Latioque datum. Licet esse beato
Perpetuonulli. Nihil immortalibus aevi
Diffusum spatiis nocti quod conscia Phaebe
Sub pedibus videt, ipse etiam quem suspicis ether
In cineres ruet, and magni cava machina mundi
Labetur, penitusque omni de part residet.
Tum mihi SPES mea CHRIST fave qui gaudia portas
Saepe tuo SPERATA gregi: reproboque verendum
Iudicium and diras aeterno in carcere poenas
SPES ubi non reditus. Sed quo Dea contrahe vela,
Littus ama, vel si vlterius SPERARE licebit
Perge modo, assiduo semper comes esse labori
SPFS animosa solet. Si vis SPFRARF triumphum
Ensem humeris apta, galeaeque insigne coruscae
Fulgor, and adversum fidum fer pectus in hostem.
O labor invicte, O solis SPFS ire parata
Magnanimis comes, ecquando vos militis ardor
Aut clamor strepitusve virum, clangorve tubarum
Terruerint? non si subito totus ruat orbis,
Vobis illi animi vobis hi pectoris aestus
Conciderint. Vobis patrium repetivit Olympum
Alcides ducibus quamvis Iunonis acerba
Senserit imperia, and praedurum Eurysthea fatis
Expertus toties. Vobis autoribus olim
Troius Aeneas Pbrygijs avectus ab oris
Et Strophadas, mediis and sparsas Cycladas vndis,
Et Scyllam canibus cinctam, rapidamque Charybdin
Praeteriit sospes, Tyrrhenoque aequore vectus
Contigit Ausonias securis navibus oras.
Sin de Pieria decerpere fronde corallam
Est animus, seditque tuae haec sententia menti
Exul Hyperboreis nunquam rediturus ab oris
Turpis eat luxus. SPES hinc tibi celsior ibit
Per iuga Parnassi, perque alti culmina Pindi,
Celsus ubi aurato nitidos diademate crines
Cinget honor, laudumque simul festiva caterva
Pierium tereti diducetpectine carmen.
SPFM mihi tu hanc SPFS vitaehominu^ fidissima custos
Suffice nunc, quem cura premit, quem noxia frangunt
Taedia, quem blandae necat oblectatio Musae.
Heu quid erit? primos vobis Pimpleides annos
Et robur juvenile animi, and praedulce juventae
Principium dedimus? vigiles scit PANTHEA noctes
PANTHEA curarum series non una mearum,
Et Iocus, and molles flectens Erycina jugales,
Et Puer inflexo qui numina territat arcu.
Quid superest Divae? ripas jam fontis amati
Altaque syderei linquenda cacumina Pindi.
Diversum poscor studium. Nil dulcia vatum
Plectra movent nec serta juvant annexa capillis:
Tu nisi SPES longos consolatura dolores
Advenias. Sed victa gravi men's aegra dolor
Sum animos, aliqua^ feret haec mora longa salute^
No^ etenim celeri graditur pede SPES bona se^per
Saepe jacet dura velut intercisa bipenni,
Saepe moras nectit. Sed DESPERATIO crescit
Quu^ nimiu^ tarda est. Laqueum Rhodopeia Phyllis
Sumpsit fracta moris, Ithaci sed provida conjunx
Aspexit reducem post bina decennia Vlysem.
Nos quoque SPEREMVS qua^vis mora tardior obstet.
SPEM circumvolitat cornix fidissimus oscen,
Si male jam, been erit qui rauco gutture clamet*
Nil Pater omnipotens eodem dedit ire tenore
Perpetuo, at varios orsus, variosque regressus
Sumere mandavit: manet aeternumque manebit
Haec rerum facies, nullo variabilis aevo.
Ipse sibi similis solus DEVS, usque benignus,
Et facilis mitisque suis: a quo omnis, and in quo
SPES syncera boni: sine quo SPES ipsa recedit,
Nec modo propositi sequitur vestigia voti.
Ergo tu sacris quem enutrivere sub antris
Ascraeo de font Deae, cui Delphica laurus
Crescit, and Aoniae currunt subtilius undae
SPES accende pias. SPERET terrestria vulgus
Gaudia, AT HOSPESHVMO coelum SPERABIS HOPAEE.
Nunc satis immensi vectos per caerula Ponti
Accipiat portus, portum ergo intremus, ubi aura
Mitior and certo navem alliget anchora morsu:
Vlterius ne si forsan tendamus inani
SPE tumidi, hanc mediis SPES SPEM deponat in undis.
TRI-VNI DEO GLORIA.
JOANNI LEOCHAEO, Call. Jan. SPEM suam ad V. C. D. T. HOPAEVM mittenti.
MUnus inane tuo mittis LEOCHAEE patrono:
REM debes: non SPEM mittere causidico.
Sed vix te poteras mage dignum, aut gratius illi,
Si sortem expendas illius, ille tuam.
SPES est ampla satis, sed RES angusta Poetis
At SPES causidicis, RESque benigna favet.
Nec tu magna potes donare, nec optat HOPAEVS,
Tu quod habes donas, ille quod optat habet.
David Michael SS. Theol. in Acad. Andreana studiosus.

ETSI MORS, IN DIES ACCELERAT
POST FVNERA VIRTUES VIVET TAMEN




