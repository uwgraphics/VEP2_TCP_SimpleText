JOHAN. LEOCHAEI NEMESIS POTICA.



EDINBVRGI, Excudebat ANDREAS HEART. ANNO DOMINI 1617.

Clarissimo doctissimoque viro, D. IOHANNI SCOT, A SCOTTISTARVET, EQUITI
AURATO, CANCELLARIAE S. D. N. IACOBI MAGNAE BRITANNIAE, FRANCIAE, ET HYBERNIAE
REGIS, DIRECTORI: JOHANNES LEOCHAEVS omnia prospera.
DESPONDERAM jam propius, miserrimo consilio, de patrono omni animum; and de
SPE illa qua prius tumeba^ (quamque in tantum doctissimo, mihique amicissimo
HOPAEO extuleram) nihil reliqui servaveram, praeter hoc unum (quod in maxim
adversis clavum torquet) desperandum nempe esse. Quum Tu (Vir clarissime)

Ut fratres HELENAE lucida sydera; extrema quaeque animo concipienti, and
Fortunae saevientis assultum gravissimum exspectanti: salutari lumine
affulsisti: and meliora sperare inopinato auxilio jussisti. Parui equidem pro
tempere, fateor, and praecipitis doloris impetum, qui fere jam in furorem
eruperat, in medio ad metam spatio severa lege coercui: Quemadmodum intueri
possit quivis in cujus manus haec subito calore, and non sana mente effusa
venerint. Luxata enim adhuc sunt, nec te viro ornatissimo digna. Caeterum quia
tuis imperiis acquievimus, and fraena arctiora dolori exasperato jamque ad
suwmum furorem tendenti tua persuasi authoritate mandavimus: Non dedignabere
hoc qualecunque sit opellae tuo nomini inscriptum inspicere. Flammis prius in
quas se conjecerat eripuisti: Nunc manum adhibe medicam, and fac quemadmodum
tibi vitam aliquam, it a prosperam debeat valetudinem.

Vale, Vir Clarissime, and, ut facis, Musas and Musarum alumnos fove.

IOANNIS LEOCHAEI NEMESIS POTICA: Ad Virum Clariss. D. IOHANN. SCOT, A
SCOTTISTARVET, Equitem auratum.
SAt cantu Cytharaeque datum; Nemora illa beatis
Perpetuum co^clusa umbris, ubi plurima blandi
Gratia Veris, and aeternas sine fine per herbas
Aspirat placidi genitabilis aura Favoni,
Paeoneosque simul latices, quos undique circum
Laurus Apollineis notissima flamma medullis,
Magnaque Acidaliae revirescit gloria silvae
Myrtus, and obscura ramorum protegit umbra,
Deseruisse sedet. Misero quid plectra, jocique
Et plausus, sonitusque pedum, choreaeque frequentes,
Ab prodesse queunt? juvat atris nubibus altae
Tristitiae involvisse caput, penitusque querelis
Pandere iter. Vos dirae Erebi septemplicis Umbrae,
Ultricesque atris intortae crinibus angues
O Furiae, Nemesisque meis assuesce vocari
Carminibus primum, duroque accincta flagello
Persephone facili aure meos age combibe questus.
Quid primum quid deinde querar? sic undique luctus
Circumerrant oculos, totisque assultibus omni
Part petunt miserum semperque extrema paventem.
Sic patriae desertus amor, sic turba meorum,
Discessu confusa inopis, rectique, suique,
Occurrunt animo. O quae nunc satis ima dehiscat
Terra mihi, raptumque Stigis sub gurgite nigro
Concludat? merui fateor graviora, nec istam
Deprecor hic veniam merui justissima rerum,
Utere sort tua, non te, Fortuna, Deosve
Incusare datum est: ego sum mihi causa doloris.
Qui molles numeros, multisque inamabile carmen,
Damnatamque chelyn, lususque jocosque Sororum,
Castaliamque undam, resonumque Helicona choreis
Ignarus tetigi: and Phoebi, Bromiique sequutus
Castra, Aganippaeo posui vestigia luco.
Quis fuit ille dies quo primum tempora lauro
Cinctus ad Aonias consedi perditus undas?
Quis fuit ille dies, quo celsi in culmine Pindi,
Sublimem Rhodopen, Haemumque, Othrynque nivalem,
Despexi coelo propior; superisque Deorum
Coetibus? O quid me gelidis in vallibus esse,
Optavitoties, bifidum Parnassia rupes
Qua caput atque apicem sublimem ad sydera tollit
Plectra quid in manibus fumpsi, numerosque beatos
Elicui quandoque, and carmina mollia lusi?
MALA quibus nostrae libamina prima Camoenae
Cantantur, SPESQVE alma meo celebratur HOPAEO,
Grata quibus multum reduci munuscula Regi
NEMO viget, guttisque humectant grandibusora
Informs LACHRYMAE, justi mihi causa doloris*
Cur nec amor, nec me pastoria fistula fugit?
Cur in carminibus DAPHNIS vel PANTHEA nostris?
Scilicet ut toto jactatus in aequore solas
Alloquar halcyonas, and cum nil vota, precesque
OEbalios flexere Deos, nec murmura rauca,
Aeoliae posuere animae, rimosa patenti
Det pelago latus, and factura furentibus Austris
Ludibrium, salsos pinus bibat obruta fluctus.
Huccine spes rerum? Cur me, charissime quondam,
Nunc merito nostris genitor deflende Camoenis,
Ipse manu facili, dubitantem Heliconis ad undas
Duxisti? and puero numeros, and verba praeisti?
Tunc ego debueram potius fraudesque, dolosque
Addidicisse novos, and quo perjuria fundam
Aeternum sancti numen laesura Tonantis
Observasse modo? tum garrula lingua pudendum
Inter convivas aliquid, vel turpe dedisset
Quod madidis sit dulce choris: dum pocula fervent
Multa, coronati rorantia flore Lyaei.
Et tuba committit Bacchi certamina ludos,
Tortilis in latum quum turbine surgat ab imo,
Quae Nicotiacum postquam bibit ebria gramen,
Admisitque ignem, fumant circum omnia late:
Totaque pestiferos domus evomit undique odores,
O patria, O sacri manes, patriae atque parentis,
O Pietas, Astrea, Fides, modo numina in oris
Magna Caledoniis, quae vos oblivia caeca
Damnavere reas justique, piique, bonique?
Cur nos ignarosque viae, charaeque salutis,
Progeniem invisam superis liquistis? and alta
Nube premi sinitis? tetrisic carceris umbris
Perpetuo inclusi, and caecae caligine, noctis
Vitam infoelicem miseri degemus? inanes
Flaminis aetherii, atque aurai simplicis haustus?
At merito has pestes, merito haec crudelia divi
Ultricis monumenta irae immisere: superbi
Spernimus oblatas tota cum Pallade Musas:
Horrendique reas sceleris (proh fata) malorum
Ignari nostrorum agimus: potiusque nefandae
Cypridis illecebras, aut qua nos devius error
Captivos in fata trahit, meritamque ruinam,
Insequimur vani fluida oblectamina mundi,
Quam certum virtutis iter: Nam ex unguibus ipsis
Discimus haec teneris, cunctis meditamur and horis,
Fallere, desidiis, foliis, scortisque vacare;
Mentiri; nullo suffundier ora pudore:
Ad citharae numeros belle saltare, superbo
Ore diis, vultuque polo graviore minari,
Vestis ut Assyrium late diffundat odorem
Efficere, hinc barbae leges condiscere rectae:
Incessum formare gravem, sed verba profari
Mollia, ut arguto repetatur sybilus ore.
Blesaque vox tenerae dominae se accommodetauri.
Has didicisse arts, haec oblectamina rerum
Plus erit ingenii nervis contendere; late ut
Fama per ignotas volitet circumsona gentes.
Nam quid ita assiduis juvat impallescere chartis?
Ante Cleantheam vel pervigilare lucernam
Tot noctes, impune caput dum scalpis, and ungues
Rodis, and hesternae iratus persaepe Minervae,
Scripta palimpsesto mutata mente repellas?
Si te plebs, proceresque, and pars non una Senatus,
Rideat, and naso doctum suspendat adunco?
Ergo ego tot vigiles traducam ex ordine noctes?
Impransusque ad sacra ruam mysteria Vatum?
Forsan and incoenis cubitum dimittar, ut undas
Ascraeo de font bibam, paucisque beato
Effusis genio, laevo nec Apolline pascar
Versiculis? quo me crasso de gutture inanes
In studiis posuisse horas, Heliconis alumnis
Frustra operam impendisse exclamet Sylvius; inter
Discinctum turpemque gregem; venalia servum
Tot capita. O Sylvi suntne haec tua maxima Musis
Praemia? an hoc de te noster spondebat Apollo?
Qui fore te facilem nobis, nullaque superbum
Part supercilii, (si singula rite recordor)
Et meliora istis certo promiserat; at tu
Durus adhuc, tristisque mihi ingratusque patronus
Occurris, minima vix donature salute.
At vos Aonius sanguis, devota Camoenis
Pectora, queis lauro tetigit praecordia Apollo;
Sublimesque animas famae melioris amore
Accendit; quos faeci orbis, populique prophani
Exemit numero; quorum monumenta, decusque
Nominis ingentis, curru super aethera vectat
Gloria syderio; and circum radiantibus astris,
Collocat Aeterni in gremio; niveaeque papillis
Dat lactanda Hebes; vos o vos candida Vates
Turba, procul fugite hinc: potiusque assuescite tristem
Pauperiem, turpemque fugam, aut quoscunque labores
Invictis perferre animis; quam dura patroni
Ingrati, stolidique pati ludibria vulgi.
Nec modo nos vulgi damnat censura, sed addit
Crudeles stimulos doctorum indocta caterva.
Omnia cui soli mala credimur. Ultima quaere
Si libet a Varo. Varus quid? crimina mill
Imputat: and trutinae non aequo examine pensat
Singula ad arbitrium, veluti sibi libera rerum
Cura uni commissa foret; vatumque movere
Plectra queat solus; numerosaque carmina Phoebo
Digna cani daret; and sciret quid fasque nefasque;
Cum neque (...), neque (...), hic perfrictae frontis asellus
Praenoscat: Sed enim genus irritabile Vatum
In quoscunque volat, tumidisque assultibus urget
Obvia; ut Aeolio Boreas cum carcere missus
Aeris insedit campis, latumque fragorem
Edidit. Hoc Vatum fateor quandoque priorum
Fors quoque nostrorum, sed quis tamen omnibus unum
Inscribat vitium? levis illa insania, quovis
Vertitur officio: facilis natura Poetis.
Irata insanit, vitamque in vulnere ponit
Sicut apes; eadem postquam brevis ira recessit,
Deposuitque graves animos, mitissima corda
Assumit, veterum tum plane oblita malorum.
Scilicet arcano quoties coelestia motu
Pectora tanguntur, totusque insedit Apollo,
Enthea men's, steriles curas, turbaeque prophanae
Deliros animos, superi jam part recepta
Part poli meliore, and Diis cognata beatis
Ridet, and aetherea se totum oblectat in aula:
Immemor ignavi diro quod dente Theonis
Rodatur; turpisque notet quod singula Varus.
Credimur ignarum genus hinc, rationis egenum,
Ignavum, infoelix, and sola ad carmina natum,
Damnandumque alias, and prorsus inutile, simplex,
Rara cui privi fuit unquam cura peculi,
Ut mala paupertas ingentibus obviet ausis,
Disjectetque animos, and famae complicet alas,
O sortis crudele jugum! O non prospera fata
Tantorum coeptis animorum! O ardua vitae
Conditio! Duraeque nimis (proh numina) leges
Naturae! quando tantis me exsolvere curis
Post mala tot dabitur? non gratam abrumpere vitam
Quin potius liceat, summumque haurire dolorem,
Quam premar, inque dies magis and magis aucta tumescat
Fortunae gravis unda, meis decumana querelis.
Hocne erat aerii colitis quae culmina Pindi
Castalides, primis puero vagitibus auras
Cum rupisse datum est, quod me vidistis amico
Lumine, and exceptum gremio fovistis, ut inter
Tot mala, tot pestes linguarum, and Apollinis omnis
Ignaros populos, inhumanaque pectora, possem
Ducere sollicitae languentia tempora vitae.
Certe apud Euxini resonantia murmura ponti,
Taurica, qua caesi sua spargi altaria multo
Hospitis effuso gaudet Diana cruore,
Certe Trinacrio crudi pastoris in antro
Aut ubi congestum servant in montibus aurum
Gryphes Hyperboreis, Aquilo qua murmr crebro
Perfurit, and vacuis late dominatur in oris,
Consultum Phoebo, melius vobisque fuisset.
Hic mihi carminibus non infima gloria forsan
Surgeret. Orphaei testor modulamina plectri;
Carmine dum tacitas quercus, dum saxa, ferasque
Ducere, dumque orbas potuit lenire leaenas.
Scilicet harmonia and blandis concentibus omne
Quicquid ubique vides agitur. Sic machina coeli
Aeternis numeris super inferiora movetur.
Sic anima haec coeli proles divina supernos
Flectitur ad numeros: seseque oblectat in illis.
Sic Vates pia turba sumus, divinitus inde
Ingenium, and rerum fato prudentia major.
Namque animae instinctu, and stimulis, super aethera vecti,
Abripimur coeli numeris propioribus aure
Captiva, attonitaque melos praedulce bibentes.
At quoniam populo non intellecta prophano
Carmina, de patrio deducimus ardua coelo,
Ceu fatui arguimur multis; vanique laboris.
Ite ergo Aoniae nostro de pectore divae,
Ite Deae. Nam quid prodest contendere in altum
Parnassum, and sacri frondosa cacumina Pindi?
Quid bivium prodest Samii Lucumonis ad unguem
Exegisse iter, and recto de tramite nunquam
Virtutis flexisse suos in devia gressus?
Quorsum nocturna, quorsum versasse diurna
Tot monumenta manu, ut fias exanguior illo,
Quem latitans alto coluber sub gramine fixit.
Ast hedera vincire caput, lauroque virenti
Praemia erunt; tum fama tuum per saecula nomen
Evehet, Hesperias ad Eoo a cardine metas.
Esto. Ego sic famae non mando vota supinae,
Ut mihi quum graciles pernox tenuaverit artus
Cura Camoenarum, and famae insatiata Cupido,
Ante diem blandae succidam fila juventae:
Sicque hederis veniam dignus, vel imagine macra.
Quemlibet haec alium tangant, quem flavus Apollo
Ingenio, censuque potens Fortuna beavit
Ubere; sed pendens humeris me trita lacerna
Terret: and (hei) duris urgens in rebus egestas.
Coccina fert Gnatho foelicia vellera Serum
Quilibet, and palpis, lenonibus, and citharoedis
Nobilis; and Tyrio bis tinctas murice vestes,
Praesulis indocti quivis post terga satelles:
Illis innumeris turgent marsupia nummis:
Illis cuncta crepat non dura sort moneta.
At Vates vix unde libros sibi comparet usquam aut
Latrantis stomachi unde famem fuget invenit; illi
Rara coronatis fluit haec vindemia praelis;
Huic satis est facili vidit si front patronus
Carmina, and admisit, sed si, been, dixit habent se
Singula, tum foelix divisque videbitur ille
Proximus: hoc magno nimirum munere mactus.
O vere ingentes animos: and mascula corda
Magnorum heroum: hocne est, hoc nomina saeclis
Tradere venturis, famamque extendere factis?
Quisnam o degeneres animos, quis inertia corda,
Quis finxit pejore luto praecordia Titan?
Non ita majores, qui latis otia fundis
Vatibus attribuere: etenim sibi jungere testes
Semper amat virtus Musas, signumque vigoris
Ingenui est, mentisque polo divinitus ortae,
Si quis Castaliis solitus gaudere Camoenis.
Postquam at luxuries laxis se effudit habenis
Inseditque animis meliorum, and perdidit alta
Pectora nobilium, pessum virtutis honores
Prostrati jacuere solo: pedibusque superbis
Gloria Musarum pressa est. Proh pectora prona
In scelus omne cito, virtutum oblita bonarum!
Scilicet egregium quod putrent carmina Vatum
Iampridem fluit hinc, sunt queis vitiosa libido
Fregeritad Veneris lumbos nervosque sacellum:
Turpis avaritiae fugienda tabe laborat
Alter, and occlusum pallens suspirat ad aurum;
Hunc levis ambitio pronum per crimina mill
Abripit; hunc madidi delectant dona Lyaei;
Qui simul unanimes, in fanda, nefanda ruentes,
Nequicqnam claros aeternum odere poetas.
At famae queis cura, haud quam facit aura popelli,
Sed quam commendant virtutum e^^^mia, queisque
Conscia men's recti vulgi deridet inanis
Murmura, and infringit liventis spicula Momi,
Dilexere sacros Vates: and proemia doctis
Carminibus statuere pii: quae deleat aetas
Illa, ubi compositi solvetur machina mundi.
Nam quae aliis donata obeunt; subitoque senectae
Accedunt spatiis; cariem sed munera Vati
Quae data sunt nescire solent: hic semper habebis
Quas dederis tu solus opes: ita magnus Apollo
Iussit, and obsequitur Fatorum arcana potestas.
Sed non haec nostri satis audit dextra patroni;
Illa riget durae nodis collecta chiragrae.
Ut me, seu Genius, seu Fata adversa, sinistro
Sidera seu primas viderunt lumine cunas,
Addixere malae sorti: (Dii avertite pestem)
Perdere quo proprium posset sua Musa Poetam.
Quo praetergressus? Raptam dolor, iraque mentem
Quo furiis egere suis? Ubi sistere tandem
Magna dabis NEMESI? Ulterius ne suggere tela.
Sit satis his tonuisse minis: Phoeboque supremum
Dicere me voluisse vale, quia paupere cura
Vexatus toties, ausis contraria nostris
Omnia vidissem; Genium terraeque, virumque,
Quos ego. Sed justas vetuit procedere in iras,
Tempora cui circum meritam Thymbreus Apollo
Nexuit aeterna viridantem fronde corollam;
SCOTVS amor Vatum: Cui se debere fatetur
Ipse pater Phoebus, Citharam quod possit ad Arcton
Tendere adhuc, quodque hic Blanibrope fluminis undas,
Dia Caledonii renovent modulamina olores*
Quodque etiam BATAVAE hic videat telluris alumnum,
Inter oves, dulces HAGHENVM inflare cicutas:
Daphnida dum cantat, dum blandos Phillidis ignes,
Et memori gratum modulatur arundine Alexin,
Dumque maris profugum Lycidam prope littora poscit
Nerea, and aequoreas gemitus audire Sorores
Saepe jubet, lachrymis perfusus grandibus ora.
SCOTE o delitiae and nostrae decus omne Camoenae,
Tu mea Pierio fovisti pectora amore; and
Accendisti ignem, qui nunc jecur, inque medullas
Ivit, and arcana pascit praecordia flamma:
Ut quamvis cupiam, Phoebumque novemque Sorores
Deserere, eque lyram manibus posuisse canoram,
Plectra iterum tentanda tamen: rursusque movendum
Carmen eat: votisque, Deae and poscendus Apollo.
Usque adeo durum est naturam expellere: Tu me
Adversae sortis pulsatum flamine crebro,
Iam melius sperare jubes: quo munere digno
Prosequar hanc de me tibi fixam in pectore curam?
Non opis hoc nostrae. Sed enim quocunque feremur,
(Namque alio Fortuna vocat, melioraque spondet
Et jubet invitum patria descedere terra)
Seu Tamesis, seu nos Ligeris, Tybrisve tenebit,
Sive Mosella vagus, si quae mea carmina, si quae
Post modo fama vehet, per saecula sera sonabunt,
Te Lyra; Te citharae; Te nostrae SCOTE Camoenae.
FINIS.

