Memoriae HONORATISSIMI DOMINI FRANCISCI, BARONIS DE UERVLAMIO, VICE-COMITIS
SANCTI ALBANI Sacrum.

LONDINI In Officina Iohannis Haviland. 1626.

Lectori S.
QVod praecipuum sibi duxit Honoratissimus Dominus meus, Vice-Comes, Sancti
Albani, Academiis, and viris literatioribus ut Cordi esset, id (credo)
obtinuit; quandoquidem insignia haec Amoris and Moestitiae Monumenta indicant,
quantu^ Amissio ejus eorundem Cordi doleat. Neque vero parca manu Symbolum hoc
conjecerunt in eum Musae; (plurimos enim, eosque optimos Versus apud me
contineo;) sed quia ipse mole non delectabatur, Molem haud magnam extruxi.
Satis etiam sit, ista veluti Fundamenta, praesentis Saeculi nomine, jecisse;
Fabricam (puto) hanc exornabit and amplificabit unumquodque Saeculu^; Cuinam
autem saeculo ultimam Manum imponere datum sit, id Deo tantum and Fatis
manifestum.

G. Rawley. S.T.D.
Deploratio Obitus omnia doctissimi and clarissimi viri D. Francisci Bacon S.
Albanensis.
ALbani plorate Lares, tuque optime Martyr,
Fata Verulamii non temeranda senis.
Optime Martyr and in veteres i tu quoque luctus,
Cui nil post dirum tristius Amphibalum.
Baconi Opera literaria vocantur ad Rogum.
INstauratio magna; Dicta acute;
Augmentum geminum Scientiarum,
Et scriptum patrie and dein latin
Auctu multiplici, profunda Vitae
Mortisque Historia, ut lita anne lota
Rivo Nectaris Atticive mellis!
Henricus neque septimus tacetor;
Et quicquid venerum politiorum, and
Si quid praeterii inscius libellum
Quos magni peperit vigor Baconi.
Plus novem edecumata Musa Musis,
Omnes funebribus subite flammis,
Et lucem date liquidam parenti.
Non sunt saecula digna quae fruantur
Vobis, ah Domino (ah nefas) perempto.
S. Collins. R. C. P.
In Obitum Incomparabilis Francisci Vicecomitis Sancti Albani; Baronis
Verulamii.
DVm longi lentique gemis sub pondere morbi
Atque haeret dubio tabida vita pede;
Quid voluit prudens Fatum, jam sentio tandem:
Constat, Aprile uno te potuisse mori:
Vt Flos hinc lacrymis, illinc Philomela querelis
Deducant linguae funera sola tuae.
Georgius Herbert.
In Obitum Honoratissimi viri ac Domini, D. Francisci de Verulamio, Vicecomitis
Sancti Albani, nuperi Angliae Cancellarii.
ADhuc superbis insolente purpura
Feretri rapinis Inclytos in tot viros
Sterile Tribunal? cilicio dicas diem,
Saccumque totam facito luxuriem fori.
A Themide libra nec geratur pensilis,
Sed urna, praegrauis urna Verulamii.
Expendat. Eheu! Ephorus haud lancem premit,
Sed Areopagus; nec minor tantus sophos,
Quam Porticus bracchata. Nam vester, scholae,
Gemiscit axis, tanta dum moles ruit.
Orbis soluta cardo litterarii,
Vbi studio coluit togam and trabeam pari.
Qualis per umbras Ditis Euridice vagans
Palpare gestiit Orpheum, quali Orpheus,
Saliente tandem (vix prius crispa) Styge,
Alite fibras lyrae titillavit manu;
Talis plicata Philolog^^n aenigmatis
Petiit Baconum vindicem, tali manu
Lactata cristas extulit Philosophia:
Humique soccis reptitantem Comicis
Non proprio Ardelionibus molimine
Sarsit, sed Instauravit. Hinc politius
Surgit cothurno celsiore, and Organo
Stagirita virbius reviviscit Novo.
Calpen superbo Abylamque vincit remige
Phoebi Columbus, artibus novis Novum
Daturus Orbem; promovet conamina
Iuvenilis ardor, usque ad invidiam trucem
Fati minacis. Quis Senex vel Hannibal,
Oculi superstitis timens caliginem,
Signis Suburram ventilat victricibus?
Quis Milo inultus quercubus bilem movet,
Senecta tauro gibba cum gravior premit?
Dum noster Heroes traderet scientias
AEternitati, prorsus expeditior
Sui sepulchri comperitur artifex.
Placida videtur Ecstasis speculatio,
Qua men's tueri volucris Idaeas boni
In lacteos properat Olympi tramites.
His immoratur sedibus Domestica,
Peregrina propriis. Redit. Ioculariter
Fugax; vagatur rursus, and rursus redit.
Furtiva tandem serio, se subtrahit
Totam; gementi, morbido cadaveri
Sic desuescit anima, sic jubet mori.
Agite lugubres Musae, and a Libani jugis
Cumulate thura. Sydus in pyram illius
Scintillet omne; scelus sit accendi rogum
Regum Prometheo culinari foco.
Et si qua forte ludat in cineres sacros
Aura petulantior, fugamque suadeat,
Tunc flete; lachrymis in amplexus ruent
Globuli sequaces. Denuo fundamine
Ergastuli everso radicitus tui
Evehere foelix anima, Iacobum pete,
Ostende, and illuc civicam fidem sequi.
E Tripode juris, dictites oracula
Themidos alumnis. Sic (Beaticoelites)
Astraea pristino fruatur vindice,
Vel cum Bacono rursus Astraeam date.
R. P.
Memoriae Meritisque Honoratissimi D. Francisci D. Verulamii Vice-Comitis
Sant-Albani.
LVgete fletu turbulenta flumina,
Sub calce nata Pegasi,
Rivoque nigrum vix trahente pulverem
Limo profana currite.
Viridisque Daphnes decidens ramis honos
Arescat infoelicibus.
Quorsum Camaenae laureas inutiles
Moesti colatis hortuli?
Quin vos severis stipitem bipennibus
Vanae secatis arboris!
Vivos reliquit, cui solebat unico
Coronam far lauream,
Divum potitus arce Verulamius
Corona fulget aurea:
Supra coeli terminos sedens amat
Stellas videre cernuus:
Sophiam qui sede caelitum reconditam
Invidit immortalibus,
Aggressus Orbi redditam cultu novo
Mortalibus reducere:
Quo nemo terras incolens majoribus
Donis pollebat ingenj:
Nec ullus aeque gnaviter superstitum
Themin maritat Palladi.
Adductus istis, dum vigebat, artibus
Aonidum sacer chorus,
In laud totam fudit eloquentiam,
Nihil reliquit fletibus.
Posui Wilhelmus Boswell.
In Obitum Honoratissimi Domini Francisci Baconii, magni nupertotius Angliae
Cancellarii. etc.
AVdax exemplum quo Men's humana feratur,
Et Saecli vindex ingeniose tui,
Dum senio macras recoquis foeliciter arts,
Subtrahis and prisco libera colla jugo,
Quo deflenda modo veniunt tua funera? quales
Exposcunt lacrymas, quid sibi fata volunt?
An timuit Natura parens ne nuda jaceret,
Detraxit vestem dum tua dextra sacram?
Ignotique oculis rerum patuere Recessus,
Fugit and aspectum Rimula nulla tuum?
An vero, Antiquis olim data Sponsa Maritis,
Conjugis amplexum respuit illa novi?
An tandem, damnosa piis atque invida caeptis,
Corripuit vitae fila (trahenda) tuae?
Sic ultra vitreum Siculus ne pergeret orbem
Privati cecidit militis ense Senex.
Tuque tuos manes ideo (Francisce) tulisti,
Ne non tentandum perficeretur opus.
In eundem.
SVunt qui defuncti vivant in marmore, and aevum
Annosis credant postibus omne suum:
AEre micant alii, aut fulvo spectantur in auro,
Et, dum se ludunt, ludere fata putant.
Altera pars hominum, numerosa prole superstes,
Cum Niobe magnos temnit iniqua Deos:
At tua caelatis haeret nec Fama Columnis,
Nec tumulo legitur, Siste viator iter:
Siqua Patrem proles referat, non corporis illa est,
Sed quasi de cerebro nata Minerva Iovis:
Primatibi virtus monumenta perennia praestat,
Altera, nec citius corruitura, Libri:
Tertia Nobilitas; ducant jam fata triumphos,
Quae (Francisce) tui nil nisi corpus habent.
Vtraque pars melior, Men's and bona Fama supersunt,
Non tanti ut redimas vile cadaver habes.
T. Vincent. T. C.
In Obitum nobilissimi Domini Francisci Baronis Verulamii. etc.
VIsa mihi pridem nec in uno vivere posse
Tot bona sunt, unquam nec potuisse mori;
Queis, quasi syderibus coelum, tua vita refulsit,
Et quae sunt fatum cuncta secuta tuum;
Ingenium, and largo procurrens flumine Lingua,
Philosophi pariter, Iuridicique decus.
Nunc video potuisse quidem; sed parcite amici,
Hic si non redeat, non reditura puto.
I. Vincent. T. C.
In obitum Illustrissimi Clarissimique Herois, Domini Francisci Baconi, Baronis
de Verulamio, (...).
MVsae fundite nunc aquas perennes
In Threnos, Lacrymasque; Apollo fundat
Quas vel Castalium tenet Fluentum:
Nam Letho neque convenire tanto
Possint naenia parva, nec coronent
Immensa haec modicae sepulchra guttae;
Nervus ingenti, Medulla suadae
Dicendique Tagus, reconditarum
Et gemma pretiosa Literarum,
Fatis concidit, (heu trium Sororum
Dura stamina) Nobilis Baconus.
O quam te memorem Bacone sum
Nostro carmine! and illa gloriosa
Cunctorum monumenta seculorum,
Excusa ingenio tuo, and Minerva!
Quam doctis, elegantibus, profundis,
Instauratio magna, plena rebus!
Quanto lumine tineas Sophorum
Dispellit veterum tenebricosas
Ex chao procreans novam (...):
Sic ipse Deus inditum sepulchro
Corpus restituet manu potenti:
Ergo non moreris (Bacone) nam te
A morte, and tenebris, and a sepulchro,
Instauratio magna vindicabit.
R. C. T. C.
In Obitum Honoratissimi Baronis Verulamiensis, etc.
ENiterum auditur (certe Instauratio magna est!)
Stellata Camera fulgidus ore Bacon:
Nunc vere albatus, Iudex purissimus audit;
(Cuistola (Christ) tuo sanguine tincta datur.
Integer ut fiat, prius exuit Ipse Seipsum:
Terra, habeas corpus; (dixit,) and Astra petit.
Sic, sic Astraeam sequitur praenobilis umbra,
Et Verulam verum nunc sine Nube videt.
De Connubio Rosarum.
SEptimus Henricus non aere and Marmore vivit.
Vivit at in chartis (Magne Bacone) tuis.
Iunge duas (Henrice) Rosas; dat mill Baconus;
Quot verba in Libro, tot reor esse Rosas.
T. P.
In obitum nobilissimi doctissimique viri Dom. Fran: Bacon, Baronis
Verulamiensis, etc.
SIc cadit Aonii rarissima Gloria coetus?
Et placet Aoniis credere semen agris?
Frangantur Calami, disrumpanturque libelli,
Hoc possint tetricae si modo jure Deae.
Heu quae lingua silet, quae jam facundia cessat,
Quo fugit ingenii Nectar and Esca tui?
Quomodo Musarum nobis contingit Alumnis
Vt caderet nostri praeses Apollo chori?
Si nil cura, fides, labor, aut vigilantia possint,
Sique feret rapidas, de tribus una, manus;
Cur nos multa brevi nobis proponimus aevo?
Cur putri excutimus scripta sepulta situ?
Scilicet ut dignos aliorum a Morte labores
Dum rapimus, nos Mors in sua jura trahat.
Quid tamen incassum nil proficientia fundo
Verba? quis optabit tereticente, loqui?
Nemo tuam spargat violis fragrantibus urnam,
Nec tibi Pyramidum mole sepulchra locet;
Nam tua conservant operosa volumina famam,
Hoc satis, haec prohibent te monumenta mori.
Williams.
In obitum Honoratissimi Domini, D. Francisci Vicecomitis Sancti Albani,
Baronis Verulamij, viri Incomparabilis.
PArcite: Noster amat facunda silentia luctus,
Postquam obijt solus dicere qui potuit:
Dicere, quae stupeat Procerum generosa corona,
Nexaque sollicitis soluere Iurareis.
Vastum opus. At nostras etiam Verulamius arts
INSTAVRAT veteres, condit and illenouas.
Non qua maiores: Penitos verum ille recessus
NATVRAE, audaci prouocat ingenio.
Ast Ea, siste gradum, serisque nepotibus, (inquit,)
Linque quod inuentum saecla minora iuuet.
Sit satis, his sese quod nobilitata Inuentis,
Iactent ingenio tempora nostra tuo.
Est aliquid, quo mox ventura superbiet aetas;
Est, soli notum quod decet esse mihi:
Sit tua laus, pulchros Corpus duxisse per artus,
Integra cui nemo reddere membra queat:
Sic opus artificem infectum commendat Apellem,
Cum pingit reliquam nulla manus Venerem.
Dixit, and indulgens caeco Natura furori,
Praesecuit vitae Filum Operisque simul.
At Tu, qui pendentem audes detexere telam,
Solus quem condant haec monumenta scies.
H. T. Coll. Trin. Socius.
In obitum Nobilissimi-viri, Francisci Domini Verulam, Vicecomitis Sancti
Albani.
TEtandem extincto secum Mors laeta triumphat,
Atque ait; Hoc maius sternere nil potui;
Hectora magnanimum solus lacerauit Achilles,
Obrutus ac vno vulnere Caesar obit:
Mill tibi morbos dederat mors, spicula mill,
Credibile est aliter te potuisse mori?
Tho. Rhodes Col. Regal.
In Clarissimi viri Francisci Bacon, Baronis de Verulamio, Vicecomitis Sancti
Albani, memoriam.
NAturae vires pandens, Artisque labores,
Art potens quondam studio indagauit anhelo
Anglus, Rogerius Bacon, celeberrimus olim:
Optica qui chymicis, physicisque mathemata iungens,
Perspectiua, suae prae clara molimina mentis,
Viuit in aeternum praeclarae munere famae.
Anglus and alter erat clarus Bacon Ioannes,
Abdita Scripturae reserans Oracula Sacrae.
Stirps BACONIADVM quamuis generosa Britannis
Pignora plura dedit, long celebrata per orbem;
FRANCISCVM tandem tulit hunc: generosior alter
Ingenio quisquamne fuit? maiora capessens?
Ditior Eloquio? compluraque mente reuoluens?
Scripta docent; Veterum queis hic monume^ta Sophoru^
Censura castigat acri; exiguoque libello
Stupendos ausus docet INSTAVRATIO MAGNA;
Ventorum Historiae; Vitaeque and Mortis imago.
Quis mage Magnanimus Naturam Artesque retexens?
Singula quid memorem, quae multa and clara supersunt?
Pars sepulta iacet; parti quoque visere Lucem
Rawleyus praestat Francisco fidus Achates.
Robertus Ashleyus Medio-Templarius.
In Domini Francisci Baconi iam mortui Historiam vitae and Mortis.
HIstoriae scriptor Vitae Mortisque Bacone,
Sera mori, ac semper viuere digne magis;
Cur adeo aeternas praefers extincte tenebras,
Nosque haud victuros post te ita tecum aboles?
Nostrum omniu^ Historiam Vitae mortisque (Bacone)
Scripsti; quaeso tuam quis satis historiam
Vel Vitae, vel Mortis, io? quin cedite Graij,
Cede Maro Latia primus in historia.
Optimus and fandi, and scribendi, and nomine quo non
Inclytus, eximius consilio atque schola;
Mart idem, si Mars artem pateretur, and omni
Excellens titulo semihomoque ac studio;
Temptor opum, atque aurum tenui dum posthabet aurae,
Terrea regna polo mutat, and astra solo.
In eundem virum eloquentissimum.
Viderit vtilitas, Moniti meliora, sed add
Ex Ithaca, Fandi fictor, and omne tenes.
E. F. Regal.
In obitum literatissimi iuxta ac nobilissimi viri Francisci Domini Verulam
Vicecomitis Sancti Albani.
OCcidit ante diem Musarum Phosphorus! ipsa
Occidit ah Clarij cura, dolorque Dei.
Deliciae (Natura) tuae; Mundique Baconus:
Mortis (quod mirum est) ipsius ipse dolor.
Quid non crudelis voluit sibi Parcalicere?
Parcere Mors vellet, noluit illa tamen.
Melpomene obiurgans hoc nollet far; deditque
Insuper ad tetricas talia dicta Deas.
Crudelis nunquam vere prius Atropos; Orbem
Totum habeas, Phoebum tu modo read meum.
Heimihi! nec caelum, nec mors, nec Musa ( Bacone)
Obstabant Fatis, nec mea votatuis.
In obitum eiusdem.
SIrepetes quantum Mundo Musisque ( Bacone)
Donasti, vel si Creditor esse velis;
Conturbabit Amor, Mundus, Musaeque, Iouisque
Arca, Preces, Caelum, Carmina, Thura, Dolor;
Quid possunt Arts, quidue inuidiosa Vetustas?
Inuidiam tandem desinat esse licet.
Sustineas faelix, maneasque ( Bacone) necesse est,
Ah Natura nihil, quod Tibi soluat, habet.
In obitum eiusdem, etc.
SI nisi qui dignus, nemo tua fata ( Bacone)
Fleret, erit nullus, credito nullus erit.
Plangite iam vere Clio, Cliusque Sorores,
Ah decima occubuit Musa, decusque chori.
Ah nunquam vere infaelix prius ipsus Apollo!
Vnde illi qui sic illum amet Alter erit?
Ah numerum non est habiturus; iamque necesse est,
Contentus Musis vt sit Apollo nouem.
Ad vtrasque Academias carmen (...).
SImea cum vestris valuissent vota Sorores,
(Ah venit ante suum nostra querela diem!)
Non foret ambiguum nostri certamen Amoris,
(Et pia nonnunquam lis in Amore latet:)
Nos nostrum lacrymis, and Te potiremur Apollo
Delicium patriae (docte Bacone) tuae.
Quid potuit Natura magis, virtusue? dedisti
Perpetui fructum nominis inde tui.
Cum legerent nostri pars te prudentior aeui,
Vnum iurabant vsque decere loqui.
Hunc nimium tetricae nobis, Vobisque negarunt
(Ah sibi quid nolunt saepe licere) Deae.
Dignuserat caelo, sed adhuc tellure morari,
Protali quae sunt improba vota viro?
O faelix Fatum! cum non sit culpa ( Bacone)
Mortem, sed faelix gloria, flere tuam.
Sistite iam meritos fletus, gemitusque Sorores,
Non potis est maestos totus inire rogos.
Et noster, vesterque fuit: lis inde sequuta est,
Atque vter mayor sit dubitatur Amor.
Communis dolor est, noster, vesterque: iacere
Vno non potuit tanta Ruina loco.
Guiliel. Lo. Coll. Trinit.
In obitum Illustrissimi Domini Verulamij, Vicecomitis Sancti Albani.
DVm scripturiuit multum Verulamius Heroes,
Imbuit and crebris saecla voluminibus:
Viderat excultos Mors dudum exosalibellos,
Scriptanec infaelix tam numerosa tulit.
Odit enim ingenij monumenta perennia, quaeque
Funereos spernunt aemula scriptarogos.
Ergo dum calamum librauit dextera, dumque
Lassauit teneras penna diserta manus;
Nec dum finitam signarat pagina chartam
Vltima, cum nigrum Theta coronis erat:
Attamen and viuent seros aditura nepotes,
Morte velinuita, scripta ( Bacone) tua.
Iacobus Duport. T. C.
Ad Viatorem, Honoratissimi Domini, FRANCISCI Domini VERVLAM, Monumentum
inspicientem.
MArmore Pieridum gelido Phoebique Choragum
Inclusumne putes, stulte Viator? abi:
Fallere: jam rutilo Verulamia fulget Olympo:
Sydere splendet Aper magne Iacobe tuo.
In obitum illustrissimi and spectatissimi tum a literis tum a prudentia and
natiua nobilitate viri, Dni Francisci Bacon, Vicecomitis Sti Albani, etc.
NOn ego, non Naso si viueret ipse litaret
Exequijs versumagne Bacone tuis.
Deducti veniunt versus a mente serena,
Nubila sunt fato pectora nostra tuo.
Replesti mundum scriptis, and saecula fama,
Ingredere in requiem, quando ita dulce, tuam.
Et tibi Doctrinae Exaltatio scripta ( Bacone)
Exaltat toto iam caput orb tuum.
Curta cano, quin nulla magis; sin carmina vitae
Te reparare tuae, quanta ( Bacone) darem?
C. D. Regal.
In obitum Honoratissimi Domini, Dni. Francisci Baronis de Verulamio,
Vicecomitis S. Albani.
QVi fuit Legis Moderator, illa
Lege solutus, reus ipse mortis
Sistitur, nostram politeia turbat
Sic Radamanthi.
Qui Nouo summum Sophiae Magistrum
Organo tandem docuisset vti,
Mortis Antiqua methodo coactus
Membra resoluit.
Quippe praemissis valide nociuis
Parca conclusum voluit supremum
Huic diem, sensus ratioue fatis
Insit iniquis.
Multa qui haud vno reuelanda seclo
(...) Naturae patefecit, ipse
Iusta Naturae facili Nouercae
Debita soluit.
Artium tandem meliore vena
Occidit plenus, moriensque monstrat
Quam siet longa Ars, breuis atque vita,
Fama perennis;
Qui fuit nostro rutilans in orb
Lucifer, magnos and honoris egit
Circulos, transit, proprioque sulget
Fixus in orb.
Carmen sepulchrale.
SVb tumulo est corpus, (non debita praeda sepulchri)
Virtutum exterius nomina marmor habet;
Sic pia saxa loqui docuit Vestigia figens
Marmore in hoc Virtus, ipsa datura fugam:
Nostra dabunt tumulumque aeternum Corda, loquantur
Vt famam illius saxa hominesque simul.
Henr. Fern Trin. Coll. So.
Ad Statuam literatissimi vereque nobilissimi viri Dni Francisci Bacon.
OCtoginta negat qui te numerasse Decembres,
Frontem, non libros inspicit ille tuos:
Nam virtus si cana senem, si serta Mineruae,
Reddant; vel natu Nestore mayor eras.
Quod si Forma neget, Veterum Sapientia monstret;
Longaeuae aetatis tessera certa tuae.
Viuere namque diu Cornicum condere lustra
Non est, sed vita posse priore frui.
G. Nash Aul. Pem.
De Inundatione nupera Aquarum.
SOluerat Eridanus tumidarum flumina aquarum:
Soluerat; and Populis non leuis horror erat:
Quippe grauis Pirrhae metuentes tempora cladis
Credebant simili crescere flumen aqua.
Ille dolor fuerat saeuus, lachrymeque futuri
Funeris, and Justice dona paranda nouis.
Scilicet and Fluuios tua (vir celeberrime) tangunt
Funera, nedum Homines, moestaque corda virum.
James.
In obitum Honoratissimi Viri Francisci Bacon, Vice-comitis SANCTI ALBANI,
Baronis de VERVLAM, etc.
ERgo Te quoque flemus? and aeternare Camenas
Qui poteras, poteras ipse ( Bacone) mori?
Ergo nec aetherea fruerere diutius aura?
(Indigni scriptis Ventus and Aura tuis;)
Scilicet indomiti tandem vesania Fati
Placari voluit nobiliore rogo:
Saeuaque vulgares iam dedignata triumphos
Ostendit nimio plus licuisse sibi:
Vnaque lux tanti nunc luctus conscia, peste
Insclita quanti nec prior annus erat.
R. L.
In obitum Nobilissimi viri, Francisci Baconis, olim magni Sigilli ANGLIAE
Custodis.
QVid? an apud Deos coorta lis fuit?
An aemulum senex Saturous filium
Iouem vocauit in ius, rur sus expetens
Regnum? sed illic Aduocatum non habens
Relinquit astra, pergens in terras iter,
Vbi cito inuenit parem sibi virum,
Baconem scilicet, quem Falce demetens
Ius exequi coegit inter Angelos,
Et ipsum se Iouemque filium suum.
Quid? an prudentia Baconis indigent
Dei? vel liquerit Deos Astraea?
Ita est: abiuit: ipsaque astra deserens,
Ministrabatur huic Baconi sedule.
Saturnus ipse non faelicioribus
Degebat aeuum saeculis, quibus nomen
Vel aureum fuit, (sunt haec poetica)
Quam judicante nos Bacone degimus:
Beatis ergo nobis numina inuidentia,
Volebant gaudium hoc commune demere:
Abijt, abijt: sat hoc doloribus meis
Est protulisse: non dixi est mortuus:
Quid est opus iam vestimentis atris? en en
Arundo nostra tinctura fluit nigra;
Camaenarumque fons siccum se fecerit,
In lacrymas minutas se dispertiens:
Frequentibusque nimbis Aprilis madet
Dolores innuens: quippe insolentius
Furit fraterna ventorum discordia:
Vterque scilicet gemens non desinit
Ab intus altius suspirium trahens.
O omnibus Bone, vt videntur omnia
Amasse te viuum, and dolere mortuum!
Henr. Ockley C. Tr.
In Languorem diuturnum, sed mortem Inopinatam, Nobilissimi Domini sui,
Vice-Comitis Sti Albani.
MOrs prius aggressa est, fuit inde repulsa; putabam
Incepti and sceleris poenituisse sui.
Callidus obsessas vt Miles deserit vrbes
Incautis posito quo ferat Arma metu;
Mors pariter multum hunc vulnus defendere doctum,
Auerso a Musis Lumine saeua ferit.
Quam cupiam Lacrymis oculos absumere totos;
Nostra sed heu Libris Lumina seruo suis.
Sic Maculis chartam lugentem emittere cordi est;
Nil salis hic nisi quod Lacryma salsa dedit.
Guil. Atkins Dominationis suae Seruus Domesticus.
In obitum Domini Francisci Baconi, Baronis de Verulamio, and totius Angliae
nuperi CANCELLARII.
DVm moriens tantam nostris Verulamius Heroes
Tristitiam Musis, luminaque vda facit:
Credimus heu nullum fieri post fata beatum,
Credimus and Samium desipuisse senem.
Scilicethic miseris, foelix nequit esse, Camaenis,
Nec se quam Musas plus amat iste suas.
At luctantem animam Clotho imperiosa coegit
Ad coelum inuitos traxit in astra pedes.
Ergone Phoebeias iacuisse putabimus arts?
Atque herbas Clarij nil valuisse Dei?
Phoebus idem potuit, nec virtus abfuit herbis,
Hunc artem atque illas vim retinere putes:
At Phoebum (Vtmetuit ne Rex foretiste Camaenis)
Riuali medicam creed negasse manum.
Hinc dolor est; quod cum Phoebo Verulamius Heroes
Mayor erat reliquis, hac foret art minor.
Vos tamen o, tantum Manes atque Vmbra, Camaenae,
Et poene inferni pallida turba Iouis,
Si spiratis adhuc, and non lusistis ocellos,
Sed neque post illum vos superesse putem:
Si vos ergo aliquis de morte reduxerit Orpheus,
Istaque non aciem fallit imago meam:
Discite nunc gemitus, and lamentabile carmen,
Ex oculis vestris lacryma multa fluat.
En quam multa fluit? veras agnosco Camaenas
Et lacrymas, Helicon vix satis vnus erit;
Deucalionaeis and qui non mersus in vndis
Pernassus (mirum est) hisce latebit aquis.
Scilicet hic perijt, per quem vos viuitis, and qui
Multa Pierias nutrijt art Deas.
Vidit vt hic arts nullaradice retentas,
Languere vt summo semina sparsa solo;
Crescere Pegaseas docuit, velut Hasta Quirini
Creuit, and exiguo tempore Laurus erat.
Ergo Heliconiadas docuit cum crescere diuas,
Diminuent huius secula nulla decus.
Nec far vlterius generosi pectoris aestus
Contemptum potuit, Diua Minerua, tuum.
Restituit calamus solitum diuinus honorem,
Dispulit et nubes alter Apollo tuas.
Dispulit et tenebras sed quas obfusca vetustas,
Temporis et prisci lippa senecta tulit;
Atque alias methodos sacrum instaurauit acumen,
Gnossiaque eripuit, sed sua fila dedit.
Scilicet antiquo sapientum vulgus in aeuo
Tam claros oculos non habuisse liquet;
Hi velut Eoo surgens de littore Phoebus,
Hic velut in media fulget Apollo die:
Hi veluti Typhis tentarunt aequora primum,
At vix deseruit littora primaratis,
Pleiadas hic Hyadasque atque omnia sydera noscens,
Syrtes, atque tuos, improba Sylla, canes;
Scit quod vitandum est, quo dirigat aequore nauem,
Certius et cursum nautica monstrat acus:
Infantes illi Musas, hic gignit adultas;
Mortales illi, gignit at iste Deas.
Palmam ideo reliquis Magna Instauratio libris
Abstulit, and cedunt squalida turba sophi.
Et vestita nouo Pallas modo prodit amictu,
Anguis depositis vt nitet exuuijs.
Sic Phoenix cineres spectat modo nata paternos,
AEsonis and redijt prima iuuenta senis.
Instaurata suos and sic Verulamia muros
Iactat, and antiquum sperat ab inde decus.
Sed quanta effulgent plus quam mortalis ocelli
Lumina, dum regni mystica sacra canat?
Dum sic naturae leges, arcanaque Regum,
Tanquam a secretis esset vtrisque, canat:
Dum canat Henricum, qui Rex, idemque Sacerdos,
Connubio stabili iunxit vtramque Rosam.
Atqui haec sunt nostris long maiora Camaenis,
Non haec infoelix Granta, sed Aula sciat:
Sed cum Granta labris admouerit vbera tantis
Ius habet in lauds (maxim Alumne) tuas.
Ius habet, vtmoestos lacrymis extingueret ignes,
Posset vt e medio diripuisse rogo.
At nostrae tibi nulla ferant encomia Musae,
Ipse canis, lauds and canis inde tuas.
Nos tamen and lauds, qua possumus art, canemus,
Si tamen ars desit, laus erit iste dolor.
Tho. Randolph. T. C.
FINIS.

