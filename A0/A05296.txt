BONONIA GALLO MASTIX. IN LAVDEM FELICISSIMI VICTORIS HENRICI OCTAVI ANGLICI,
FRANCICI, SCOTTICI HIBERNICI.

Ioanne Lelando Antiquario autore.

BONONIA AD CANDIDOS LECTORES.

Gallica tota fui, nunc sort Britannica martis.
Perplacet eximium coniugiumque mihi.
Audiat applausus uestros Henricus acutos.
Victor io uiuat dicite Victor io.
EXCVDEBAT LONDINI IOANNES MAYLER.

MAxima nuper erat clarus mea gloria Gallus.
Nunc decus at nostru^ dulce Britannus erit.
Ludit in humanis rebus sic alea martis,
Et uarias patitur praecipitata uices.
Belgica gens laetis successibus inuidet Angli.
Non tamen inuidiae causa probata liquet.
Laurigeros cecinit celeberrima fama triumphos
Henrici Quinti, fulmineasque manus.
Tempore quo laeto uictores moenibus Anglos
Inclusi tuto, continuique loco.
Non secus ac proprios Burgundos, credita quorum
Antiquae fidei, subsidioque sui.
Senserat haec Gallus, cui tunc Burgundio fautor,
Simplicis hinc Sexti praesidiumque leave.
Continuo festa repetit mea moenia pompa,
Imperio Gallum sustinuique Ducis.
Cordus erat uarius facti praestructor iniqui.
Sordidus, and domini proditor ille sui.
Moesta recessuris submissa haee uoce Britannis.
Praedixi, certam quae meruere fidem.
Viuite magnanimi quondam mea cura. Valete,
Et mea nunc memori condite uerba sinu.
Eadueardus Quartus mihi bella minabitur hostis.
Confecta instabili pace recedet ouans.
Concutietque meas Henricus Septimus arces.
Octauus Sexti maximus ultor erit.
Haec ego fatorum serie perdocta canebam,
Credidit and dictis turba Britanna meis.
Defluxere mihi felicia saecula. Clio
Extulit eximium nomen ad astra meum.
Ecce renascetis uirtutis palma Britannos
Inclytus Octauus sub ditione tenet.
Ille rebellanteis Morinos, Belgasque feroceis
Dissipat, atque iugo colla superba premit.
Ille meum fractis ui multa turribus orbem
Ingressus Scythico conspiciendus equo:
Ac auidis lustrans delecta serenus ocellis
Audijt a laeto milite Victorio.
Vinitor autumnus calcatas presserat vuas.
Victorem recipit Doris amica suum.
Concitat insigneis reparato mart tumultus
Henricus Galli filius, acer eques.
Et subita spoliat mea fraud suburbia noctu.
Hoc impune tamen non tulit ille scelus.
Delphini pedites fusi, partimque fugati.
Iusta dies uindex caedis and illa fuit.
Nobilium numerus refluo confectus in aestu,
Intinxit syrtes purpureusque cruor.
Natus ad arma potens Bessus reuocare parabat
Me comitem notam, participemque tori*
Nil mihi cum Bessis. Friget Veruinius. Vnus
Anglus multorum nobilis instar erit.
Semarius Pontem belli Dux inclytus, atque
Graius euincunt. Gallica turba ruet.
Duddelegus amor Martis, Dux impiger armis
Prouolat, and stricto fulminat ense ferox.
Victores abigunt Gallos, castris, spolijsque potiti.
Saucius accepto uulnere Bessus abit.
Egestae tumulus terrae confringitur ingens,
Praesidium Galli quem statuere suum.
Nescis quanta tuae Dominae sint robora Besse.
Aucta quidem forti munia nostra manu.
Exemplo tibi sit Poiningus strenuus ultor
Praesidium nostrum, carnificina tua.
Dij been fecerunt, quique statuere nouercam
Gallorum, matrem Brutigenumque piam.
Prouehat Henricus cumulate robora nostra.
Plorabunt Morini, diffugientque procul.
Haec quoque confecto geminabunt pectore tristes,
Et feriet luctus sidera summa grauis
Vae Morinis, nimium uicina Bononia, fractis.
In medijs portus nauigat Anglus aquis.
BONONIA ILLVSTRISS. HENRICVM OCTAVVM ALLOQVITVR.
Romani rerum Domini Rutupina petentes
Littora, traiectus me coluere Ducem.
Quid mihi cum uictis Romany? palma Britanne
Inclyta me totam possidet, illa tua.
Officiumque meum, quod Gallo displicet, omne
In tua transfudi numina celsa lubens.
Floreat aeternum felix uictoria patris,
Filius Eduerdus sustineatque parem.
FINIS.

