CLAVIS APOCALYPTICA BX INNATIS ET INSITIS VISIONVM CHARACTERIBVS ERVTA ET
DEMONSTRATA.

Ad eorum usum quibus Deus amorem studiumque indiderit Prophetiam illam
admirandam cognoscendi scrutandique.

APOCAL. 1.3. Beatus qui legit (.i. interpretatur) and qui audiunt
(interpretantem) verba Prophetiae bujus, and observant ca quae in ca scripta
sunt: Tempus enim (cum hoc fieri incipiet) prope est.

Confer DAN. Cap. 12. Ver. 4.9.10. etc.



CANTABRIGIAE, Impensis Authoris, in gratiam Amicorum ANNO MDCXXVII.

CLAVIS APOCALYPTICA SEV Vaticiniorum Apocalypticorum SYNCHRONISMVS and ORDO
secundum res gerendas, nullius interpretationis Hypothesi, aut eventus rerum
praejudicio innixus; sed ex ipsis Visionum characteribus a Spiritu S. dedita
opera insertis firmiter demonstratus, juxtaque luculento Schemate ad intuendum
propositus: ut sit tanquam Theseium filum in sacro hoc Labyrintho versaturis,
and Lydius lapis ad veram interpretationem indagandam, and alienam redarguendam.
PRAENOSCENDA.
1. SYNCHRONISMVM Vaticiniorum voco Rerum in iisdem designatarum in idem tempus
concursum; quasi contemporationem dixeris and coaetaneitatem: Prophetiae
siquidem de rebus contemporaneis (...).

2. Ordo Sigillorum and in istis Tubarum certus est and indubitatus, is nimirum
quem numerus cuique ascriptus indigitat, I.II.III.IIII.V.VI.VII. Reliquis
igitur Vaticiniis primum inter se, deinde cum Sigillis per Synchronismum
comparatis, elucebit ordo totius Apocalypseos: id quod nunc ostendere (...)
aggredimur.

Tu qui Throno insides, Tuque Agne Stirps Davidis, qui solus dignus eras Librum
hunc accipere and aperire; aperi oculos servi tui, manum ei mentemque dirige,
ut in hisce Mysteriis tuis aliquid cernat promatque ad Nominis tui gloriam and
Ecclesiae emolumentum.

PARS PRIMA.
SYNCHRONISMVS I.
Mulieris in Eremo agentis,
Bestiae Septicipitis instauratae,
Atrii cum Civitate S. calcati a Gentibus,
Testium interea prophetantium in sacco.
HIc ordior; primusque mihi Synchronismus erit nobilis istius quaternionis
Vaticiniorum aequalibus Temporum intervallis insignium; 1. Mulieris in Eremo
agentis per Tempus, Tempora, and dimidium, seu, ut ibidem explicatius dicitur,
Dies 1260, 2. Bestiae Septicipitis instauratae rerumque potiturae Mensibus
XLII. 3. Atrii exterioris cum Civitate Sancta totidem Mensibus calcati a
Gentibus. Denique, Testium in sacco prophetantium Dies 1260.

Hujus Synchronismi veritas fere in confesso est, and tum astrui posse videtur,
tum vero solet ex ipsa Aequalitate Intervallorum: Nam Tempus, Tempora, and
Dimidium temporis,.i. tres anni cum semisse (ut patet ex collatione ver.6. and
14.Cap.12.) efficient Menses XLII; Menses XLII Dies 1260.

Sed quoniam necessarium non est (utcunque in Visionibus eodem tempore oblatis
perquam verisimile) ut Tempora aequalia sint etiam (...), cum aequalitas non
prohibeat, quin alia aliis priora, alia posteriora esse possint: ideo Character
iste aequalitatis intervallorum non erit praefracto cogendo idoneus. Proinde
Characteres mihi aliunde accersam ex quibus demonstratione clara and invicta
rem sic conficio.

Bestiae and Mulieris.
Tempora Bestiae and Mulieris Eremiticae ab uno codemque rerum termino
egrediuntur, nimirum a Dracone rufo devicto, and in terram detu bato: ergo,
aequalia cum sint, toto intervallo concurrisse, and simul tandem curriculum
suum absolvisse necesse est.

Ab codem autem principio seu termino utriusque tempora inchoari patet ex
Cap.12. Siquidem a dejectione Draconis per Michaelem, interim dum Mulier a
facie ejus evadit in Eremum, ver. 6. and 14; iratus Draco quod ipsam co jam
ingredientem obruere incassum tentasset (versibus 15, 16, 17.) abiu ut gereret
bellum cum reliquis ex semine ejus (iis nimirum quos in Eremo paritura erat, v.
17.) stansque Nam procul dubio legendum cum Latinis omnibus, Graeco Aldi Anno
1518, and Syro interpret (qui ex Graeco vertit) Et stetit, non ut hodie habent
exemplaria Graeca, Et steti.
super arenam Maris, v. 18. Bestiae Septicipiti inde ascendenti (Cap.13.1.)
tradit virtutem suam, and thronum suum, and potestatem magnam; ibid. ver. 2.

Bestiae and Prophetiae Testium.
Tempora Bestiae and Prophetiae Testium, perinde aequalis, simul finiuntur ad
exitum sextae Tubae: ergo simul quoque incepisse, ac per totum intervallum
contemporasse manifestum est.

Iam quod simul cum sextae Tubae exitu finiantur tempora, tum Bestiae, tum
Testium Dei in sacco and cilicio prophetantium, id vero liquet ex Cap.11, ubi
Testes, cum lugubrem istam prophetiam suam jam-jam finituri essent, (ver. 7. id
enim est (...)) a Bestia, quae ex Abysso (seu Mari) ascenderat, vincuntur and
occiduntur; sed iisdem illis post tres dies and dimidium ad vitam denuo
suscitatis, (v. 11.) Bestia ad casum tam improvisum consternata, (ibid.) Vrbe
eademque hora ingenti terraemotu concussa, ruinam agit, (ver. 13.) Tunc
scilicet temporis quando Vae secundum abiisse dicitur, (v. 14.) hoc est, Tubam
sextam eodem illo, quo isthaec de Testibus deque Bestia acciderunt, tempore
periodum suam complevisse; Tubaque septima de caetero clangente, Fiunt Regna
mundi Domini nostri and Christi ejus, ver. 15.

Testium and Atrii und cum Civitate Sancta a Gentibus occupati.
Tempora Testium and Atrii cum Civitate Sancta occupati a Gentibus contemporare
liquet tum ex mente textus (cap.11.v.2.3.) tum ex Ira Gentium jam exturbatarum,
incunte Tuba septima, id est, a fine sextae, quando Testium quoque dies
exierunt, ut jam ostensum est. Nam non aliae sunt Gentes quae (ver. 18.) ad
septimae Tubae clangorem ira inflammari dicuntur, quam quae hactenus totis XLII
mensibus Atrium Templi exterius cum Civitate Sancta conculcassent, quaeque nunc
ideo ab Ira Dei perdendae veniunt. Et hic quidem Synchronismus a nemine, quod
sciam aut meminerim, in dubium vocari solet.

Testium, Atrii, Bestiae, Mulieris.
Si Atrii Vrbisque Sanctae Conculcatio contemporaverit Prophetiae Testium,
contemporabit quoque Bestiae cui Testes contemporaverant; ideoque etiam Mulieri
Eremiticae cui contemporavit Bestia. Ita Mulier Eremitica, Dominium Bestiae,
Calcatio Civitatis Sanctae, and Prophetia Testium, singula singulis (...).

SYNCHRONISMVS II.
Cap.13.
Bestiae Bicornis (qui and Pseudopropheta) cum
Bestia Septicipite (quae and Imago Bestiae dicitur)
BEstia enim Bicornis Conditor est, seu Instaurator Bestiae illius Septicipitis
december cornua diadematis redimitae; quam scilicet post lethalem plagam ad
pristini cujusdam status Imaginem, magno cum Sanctorum maloredintegravit, and
vero rerum totis mensibus XLII potituram (cap.13.ver. 3.5.12.14.15.) Quo facto,
ipse in conspectu ipsius omnem ejus potestatem exercet, edit quoque, (seu
facit) signa magna in conspectu ejus, (ver.12.13. and cap.19.ver.20.) Tandem
vero eadem haec Bestia bicornis (quam alias Pseudoprophetam Ioannes vocat) una
cum Bestia illa altera, in cujus conspectu ediderat signa tanquam Comites
individui apprehenduntur, and vivi conjecti sunt ambo in stagnum ignis ardens
sulphur, cap.19.ver.20. Cum ergo Bestia Decemcornupeta (fas enim mihi sit
Bestiam illam Septicipitem redintegratam sic evidentiae causa appellare) and
Bicornis Pseudopropheta a se invicem neque ortu suo neque interitu separentur;
quinetiam altera alterius potestatem (...), hoc est, in praesentia ipsius
administret: quis non videt illas omni aevo suo necessario contemporare?

Appendix de alternatione nominum Bestiae and Pseudoprophetae; etem Bestiae and
Imaginis Bestiae.
De utraque enim monebat Titulus Synchronismi: and primo eandem esse Bestiam
bicornem, atque Pseudoprophetam, ex vetustissimis Apocalypseos interpretibus
observavit Iraeneus, id quod ex collatione ver.13.14.15.16.cap.13. cum versu
20. capitis 19. adeo clarum est and manifestum, ut ulteriori confirmatione non
egeat.

Sed quod porro praefert Titulus, Bestiam Septicipitem seu Decacornem nomine
Imaginis Bestiae alias signari solitam, id minus liquidum est, and de quo
Lectori non nimis forsan attento nihil suboleret. Illud tamen ita esse, haud
temere mihi observasse videor; ac proinde, ubicunque occurrit Bestia cum
Pseudopropheta (id quod ter factum reperio) ibi Bestiae cognomento non aliam
quam Decemcornupetam Bestiam intelligi; cum per Pseudoprophetam, Bicornem
designari satis liqueat. Contra, ubi cum Bestia Imaginem Bestiae componi videas
(ut cap.14. ver. 9.11. cap.15.ver.2. cap.16.2. cap.19.20. and cap. 20.4.) istic
per Bestiam, Pseudoprophetam intelligendum esse, per Imaginem vero ejus Bestiam
Decemcornupetam, seu Septicipitem restitutam: Haec enim, cum Pseudoprophetam
Instauratorem suum agnoscat, seque totam arbitrio ejus tanquam supremi Domini
regendam permittit (cap.13.ver.12.14.15.) non immerito Imago ejus dicitur, non
quidem cujus similitudinem gerit, genitivo passive sumpto (eo namque respectu
alius Imago est, Draconis forte Septicipitis, aut status in quo vlguit ante
plagam, juxta cujus ideam scilicet de integro Deum blasphemat, bellumque gerit
adversus Sanctos) sed Imago, cujus Bicornis iste Draconiloquus and restituendae
author fuit, proque peculio suo vendicat, Genitivo nempe Agentem and Posses
sorem denotante; quemadmodum in iisdem illis locis Character Bestiae non est
qui ipsi Bestiae imprimitur, sed quo Bestia eadem illa cultores suos inurit.

Et quidem rem ita se habere, ut dixi, de Imagine Bestiae, argumento est primo,
quod cap.13.ver.15. dicitur, illam ipsam Imaginem Bestiae quam ibi animavit
Pseudopropheta facere ut quicunque non adorarint Imaginem Bestiae occidantur;
imo alibi (ut Bestiam agnoscas) adorandi verbo fere semper subjicitur, tanquam
aliquid in quod adoratio competat. Cum igitur duas tantum, non plures delin^et
Apocalypsis Bestias, haec tam improba cum non dispari sive jubondi sive cogendi
potestate Majestas non potest non earum alterutri convenire. Porro ubi Bestia
simul adest cum Pseudopropheta, Imago Bestiae non comparet, quasi nimirum tunc
vicem ejus suppleret Appellatio Bestiae. Denique ejusdem illius esse dicitur
Imago Bestiae, cujus est Nomen Numerusque, c.15.v.2. At vero Nomen and Numerus
non alterius Bestiae dici videntur, cap.13, quam Bicornis: ejusdem igitur
(utputa Architectl and Domini) Imaginem quoque dici, par est. Sed Imago haec
sive sit, sive non sit Bestia illa Decemcornupeta, instituto nostro nihil
officit quidquam; huic enim Hypothesi non innititur Synchronismus Bestiarum.

SYNCHRONISMVS III.
Meretricis magnae seu Babylonis mysticae cum Bestia cademilla Septicipite
Decemcornupeta. 1 TEmpus Bestiae est Tempus Deserti (Synch. 1.. 1.) Meretrix
autem a Ioanne conspicitur in Deserto, cap.17.ver. 3.4. Sed hic character non
multum cogit.

2. Bestia Septiceps portat Meretricem, seu mavis More chatricem, and Meretrix
insidet Bestiae: ergo ambae sunt unius ejusdemque temporis, ver.3.7.

3. December cornua Bestiae (quibus scilicet ( N.B.) supremum ejus novissimumque
Caput frondescit, cujusque solius sub vicibus (quibus utique a lethali plaga
revixit,) reliquorum Capitum vicibus jam antea peractis, Meretrix Bestiam agit,
Bestiaque Meretricem bajulat:) haec, inquam, December Cornua sunt December Reges qui
authoritatem suam ut Reges ad unam horam accipient cum Bestia, restituta illa
videlicet, Moechatricem bajulante, jamque Decemcornupeta, hoc est ultimi
Capitis vices exercente. Hi expleto tempore quo autoritatem suam erant
tradituri Bestiae (v.13.17.) id est, quando jam dissolvenda venerat Compago
Bestiae Meretricem odio prosequuntur, desertam illam reddunt and nudam
tandemque exurunt igne, (ver.16.) Ita igitur Bestia quae in Statu decacorni
(quo solo eam Ioannes prophetice contemplatur) cum Meretrice, hoc est,
Moechatrice primum coeperat, Meretrici quoque non erit superstes neq illi
Meretrix: ergo, Meretrix and Bestia illa universe and ad amussim (...).

SYNCHRONISMVS IIII.
Centum and quadraginta mill Virginum, c.14.

Cum Meretrice Babylonica and Bestia.

1 PRimo enim Virgins dicuntur, atque ab eo laudantur, quod Meretriciis
complexibus sese non coinquinassent, (Cap.14. verse. 4.) Incidunt ergo in
meretricia tempora Moechae Babylonicae, quacum fornicabantur Reges and Incolae
Terrae, Cap.17.2. cap.18.3.

2. Ex Choro hoc Virgineo prodeunt, qui ruinam Babylonis denunciant (ver. 8.
ejusdem cap. 14.) quique absterrent homines ab omni communione Bestiae,
Imaginis, Characterisque ipsius: Ergo, Coetus iste Virgineus contemporat
Babyloni and Bestiae.

3. Hi denique sunt vocati ists, electi and fideles Agni stipatores
(verse.4.cap. dict.) quibus comitatus (cap.17.ver.14.) bellum gerit cum Regibus
seu Cornubus Bestiae Babylonicae; quique ejus auspiciis (utpote Regis Regum and
Domini Dominantium) victoriam tandem reportabunt, (ibid.) Illa enim de Domino
Dominantium and Rege Regum, per Parenthesin censeo legenda, ubi dicit Angelus,
Hicum Agno pugnabunt, and Agnus vincet eos (quoniam Dominus Dominorum est, and
Rex Regum) and qui cum eo sunt Vocati, and Electi, and Fideles; hoc est, Agnus
and qui cum eo sunt Vocati, Electi, and Fideles vincent december Reges Babylonicos.

V CONSECTARIVM
De generali omnium hactenus memoratorum

SYNCHRONISMO.

ITa Mulieri Eremiticae, Conculcationi Vrbis sanctae, and Testibus interea
sacco amictis contemporavit Bestia Septiceps (Synch. I.) Bestiae Septicipiti
Bestia bicornis (Synch. II.) Vtrique Meretrix, (Synch. III.) Meretrici and
Bestiae Virgineus Agni Coetus, (Synch. IIII.) Ergo omnia omnibus (...).

SYNCHRONISMVS VI.
Atrii Interioris calamo Dei mensurabilis, and

Praelii Draconis Septicipitis cum Michaele de Puerperio.

SVnt enim proxima Antecedentia contemporaneorum: Hic autem Puerperium
Mulieris, and Draconis cum Michaele dimicationem, ut eadem Visione exhibitas
eodemque spectantes figuras in unum contulit Titulus; quas iisdemque, Temporis
cancellis definiri docet idem utrique constitutus terminus Fuga Mulieris in
Eremum, quae utriusque rem gestam proxime excepisse dicitur. Nam Mulier, simul
ac peperit, fugit in Eremum ibi alenda dies 1260. cap.12.v.6. Et Dracone
deturbato, fugit Mulier in Eremum ibi alenda a facie Serpentis, seu Draconis,
per tempus tempora, and dimidium temporis.

Porro idem illud Duellum seu Praelium quo Michael Draconem devicit proxime
antecessit Bestiam Septicipitem illam Redivivam; nam Draco statim ut deturbatus
est in Terram, Stans super arenam maris Bestiae inde emergenti de caetero
tradit vices suas. i. virtutem suam, thronum suum and potestatem magnam; and
(ut cum Lib. 5. cap.28.al.23. and huic quoque lectioni astipulatur textus apud
Andream Caesariensem in Codice Augustano; nec non Syrus Interpres qui nuper
editus est. Imo apud Latinos Primasius, illud ( vidi) non legit, quamvis
perinde accipit addendo verbum ( fuerit) eo quod Latin Vnum ex capitibus etc.
de casu ambiguum sit, non item Graece.
Irenaeo habet Editio Complut.) Vnum ex capitibus suis quasi occisum ad mortem;
cujus curata plaga Bestiam admirans sequuta est universa terra, cap.13.ver.
1.2.3.

Similiter Atrium illud interius, seu primum (cujus ambitu nimirum continebatur
Sanctuarium and Altar) ratione structurae Templi proxime antecessit Atrium
exterius seu Israelis, quod una cum sancta Civitate a Gentibus occupatum for as
ejici jubetur, mensurae divinae prorsus ineptum, cap.11.v.1.2. At tria haec,
Mulier in Eremo, Bestia Septiceps, and Atrii exterioris cum Vrbe sancta a
Gentibus occupatorum Conculcatio, contemporanea sunt ex primo Synchronismo;
ergo, Atrii interioris mensurati Tempora, and Puerperium Mulieris cum Draconis
and Michaelis praelio sunt proxima antecedentia contemporaneorum, and
consequenter ipsa quoque sibi invicem non possunt non contemporare, (...).

Et dato quidem antecessu Atrii interioris ad Atrium exterius and Civitatem
sanctam, Demonstratio haec, salvo Synchronismo primo de contemporaneis Bestiae
and exterioris Atrii Mensibus, convelli nequit; quin necessarium fuerit, ut aut
utriusque tam Atrii mensurati, quam Draconis de Puerperio dimicantis tempora,
siquidem aequalia sint, just and examussim concurrant; aut si inaequalia, ut
saltem exitus sui terminum communem sortiantur, utque alterutrius Tempora
longiora alterius brevius intervallum prorsus exhauriant.

Quod vero, ut in fine, fic etiam initio concurrant, ac proinde in totum
contemporent, illa ratio confirmabit: Quod, sicut Muliere Puerpera cui Draco
parturienti insidiatus est, and qua de cum Michaele pugnaverat, antiquius nil
habet Apocalypsis, quodve altius originem ducat, (id quod tum ex re ipsa quae
partus est, tum ex hactenus firmatis and porro firmandis patebit Synchronismis,
quibus haec de Puerperio and Dracone Visio necessario provehitur ad Caput and
originem Periodi Apocalypticae:) ita quae dicuntur de Interiori Atrio cum
Templo and Altari mensurandis, exordium sunt Prophetiae repetitae, quae nempe
(ut mox pluribus ostendetur) ab origin and quasi ab ovo relegit tempora
Prophetiae Sigillorum, quorum initium ab ipsa intervalli Apocalyptici Epoch
accersi nemo dubitaverit. Si igitur Visio de Mulieris Puerperio cum Dracone
dimicante (quae ipsa pars est Prophetiae hujus repetitae) ad ipsum Caput
temporis Apocalyptici ascendat; quidni multo magis ejusdem Prophetiae Exordium
eo ascendere putarctur? At Atrii exterioris Menses eo ascendere nequeunt, ut
qui jam toti Bestiae Septicipiti contemporaverint: Ergo interioris Atrii (...)
Tempora, exterioris (...) Menses non solum antecedere, sed ab origin
Prophetiae repetitae una cum Visione de Puerperio and Dracone duci debere, mihi
quidem liquidissimum est.

SYNCHRONISMVS VII.
Septem Phialarum and Bestiae Babylonisque ad occasum vergentium. EFfusio
Phialarum affert ruinam and interitum Bestiae, ut ex textu ipso manifestum est.
Canunt enim Victores Bestiae canticum Mosis (...), cap.15.v.2.3. Atque porro
speciatim pa^et de Phiala prima (cap.16.v.2.) quae ulceris plagam immittit in
homines habentes characterem Bestiae and eos qui adorabant Imaginem ejus: De
quinta (v.10.) quae effunditur super thronum Bestiae, and Regnum ejus reddit
tenebrosum: Itemque de ultima qua effusa Babylon funditus excinditur, v.19.
Ergo Effusio Phialarum contemporat Bestiae and Babyloni finientibus.

PARS ALTERA.
PEregi partem primam septem Synchronismis; sequitur pars altera Sigillaris, in
qua omnium hactenus dictorum, and si qua praeterea sunt, Vaticiniorum
connexionem cum Sigillis, aliis totidem Synchronismis demonstrabo: unde
perspicuum evadet, (res observatione dignissima, and non parum interpretaturo
momenti, ni fallor, allatura) Apocalypsin totam inde a Capite quarto (nam de
septem Ecclesiis jam nihil interpono) in duas dispertiri Prophetias
principales, quarum utraque ab eadem Epoch and quasi carceribus egreditur,
desinitque in eandem metam. Prima est Sigillorum, in iisque Tubarum; nam
Sigillum septimum Tubarum est Sigillum. Altera est (...), seu Libri Aperti,
quae ab eodem exorsa Temporis Apocalyptici principio, prioris, quae Sigillorum
est, Prophetiae Tempora relegit a versu 8 capitis 10, ad finem libri: Hancque
Prophetiae repetitionem indicari Transitione ista ver.11.cap. ejusdem, ubi
Ioanni ait Angelus, Oportet te iterum ((...)) prophetare populis, and gentibus,
and linguis, and regibus multis. Porro illud quoque, Lector, animadversione tua
fortasse non erit indignum; ad utriusque istarum, perinde atque primae omnium
Visionis de septem Ecclesiis, quasi trium integrarum Prophetiarum, initia
singula Voce tanquam Tubae de Coelo cum Ioanne loquentis proclamari: quasi hoc
indice distinguere voluisset Spiritus sanctus a reliquis Vaticiniis harum
principalium partibus, in quibus nihil tale fieri videbis.

Sunt autem haec de quibus moneo Prophetiarum initia, Visionis quidem septem
Ecclesiarum, cap.1.10. his verbis; Fui antem Spiritu correptus die Dominico,
and audivi a tergo vocem magnam tanquam tubae dicentis, etc. Prophetiae autem
Sigillorum cap.4.v.1. hujusmodi; Et vox prima quam audiveram tanquam Tubae
loquentis mecum, dicebas, etc. Denique Prophetiae (...), cap.10.ver.8. Et vox
quam audieram e Coelo (scilicet tanquam Tubae loquentis) rursus loquebatur
mecum, and dixit, etc. Hactenus Praeloquium fuit, neque id ut spero a re quam
agimus alienum: sequuntur jam Synchronismi.

I CARDO SYNCHRONISMORVM SEV SYNCHRONISMVS
Sigilli septimi, quod ad priores sex Tubas, cum Bestia Septicipite, Bicorni,
caeterisque contemporantibus. Primo enim Initium Bestiae contemporat cum Initio
Sigilli Septimi, quod est Tubarum.
QVia Coetus ille Virginalis CXLIIII M Obsignatorum indidem initium sumit,
nimirum a fine Sigilli sexti: Proinde cum Coetus Virginalis and Bestia jam ad
amussim contemporaverint, ut demonstratum est Part.I. Synch. 4. sequitur
Bestiam cum suis contemporaneis indidem quoque exordiri. Esse vero finem and
exitum Sigilli sexti initium septimi, extra omnem dubitationem est, cum
Sigillorum ad invicem series interrumpi nec possit, nec debeat. Sed and a fine
ejusdem Sigilli sexti, unde init septimum, institui quoque Virginalem illum
obsignatorum Coetum, atque ita simul inire cum Sigillo Tubarum, liquet ex c.7.
ubi Obsignatio ista sexto Sigillo quam proxime subjicitur. Nam primis sex
Sigillis ibidem transectis, cum septimum, quod est Tubarum, jam erat
aperiendum, Electis Dei servis Signaculo prospicitur, negrassantibus in Orb
Tubarum calamitatibus extinguerentur: Quibus deinceps quoque etiamnum cavetur
ad quintae Tubae clangorem, cap.9.ver.4. Proinde manifestum est Sigillo sexto
perinde Coetum Obsignatorum continuari, atque ipsum Sigillum septimum.

Atque ita mirabili consilio (sic sentio) Spiritus sanctus nobis per hujus
Obsignationis Characterem prospexit de Connexione ineuntis Bestiae cum initio
Sigilli septimi, quod est septem Tubarum; cum alia ratio nulla reddi possit,
cur, hac Visione Obsignatorum cap.7. interposita, turbaretur alioquin non
interrumpenda Sigillorum Series.

Secundo, Finis Bestiae contemporat cum exitu Tubae sextae.
Hoc supra demonstratum est, Synch. 1. 2. Part. 1. ubi ex capite undecimo
ostenditur, eodem illo tempore quo Testes post triduanam mortem ad vitam
suscitati Prophetiae suae Dies absolvissent; factoque, eademque hora, ingenti
rerum motu, Bestiae truculenti illorum hostis, simul and Vrbis internecinum
Fatum ingrueret: ut sciremus ubi intervalli Sigillorum and Tubarum hoc
acciderit, continuo subjunxisse Spiritum, Vae secundum, (hoc est Tubam sextam)
jam tum abiisse, and Vaetertium (Tubam scilicet septimam) vexturam cito. Quem
ego Characterem, alterum magni hujus Synchronismi indicem, non alio certe fine
in medio narrationis Propheticae cursu insertam credo, quam ut esset
universalis hujus (...) and Sigillorum connexionis Cardo and Fundamentum.
Proinde quoque (nollem enim id Lectorem fugiat) sciendum, una hac capitis
undecimi Visione, Quam idcirco in Schemate, modo commode fieri possit,
rubricatis literis discriminatam cernes, ut tota simul in oculos incurrat.
(Prophetiae utpote repetitae prima) Spiritum sapientissimum totum Sigillaris
prophetiae Intervallum, ceu trama stamen, percurrere voluisse: quo nimirum huic
per characteres quoque suos connexis, quae deinceps sunt, Vaticiniis; totum
Repetitae Prophetiae Systema cum Sigillis dextre componi posset.

Porro, ne illud forte cuiquam scrupulum injiciat, quod ea quae in textu
referuntur, de Bestiae consternatione, de Terraemotu, de Caede hominum in casu
Vrbis, minime videntur de omnimoda Bestiae abolitione intelligi debere: Aio,
neque hoc ad cum de quo egimus Synchronismum postulari, sed ut accipiantur
saltem de finiendo tunc temporis Mensium istorum XLII intervallo, quo data erat
Bestiae potestas agendi, and bellum cum Sanctis gerendi, cosque vincendi, (cap.
13. v, 5.7.) and id quidem necessario inde colligitur, non solum quia ad exitum
sextae Tubae, una cum diebus Testium contemporaneis, exeant quoque necesse est
contemporanei Menses Bestiae: sed etiam quia indidem quoque constat, Bestiae
Sanctos deinceps obnoxios non esse, sed Sanctis Bestiam; cum non jam Sanctos
pro more suo terrefaciat Bestia, sed terreatur ipsa; eosdem non vincat, sed
vincatur ipsa. Sin quid adhuc supererit Bestiae, id non ita multo post, Tuba
septima ineunte delendum and abolendu^ penitus; Factis Regnis bujus Mundi
Domini nostri and Christi ejus.

Atque ita Synchronismo hoc cardinali been constituto, reliquos inde
Synchronismos facile deduci and cum Sigillis colligari posse ex sequentibus
manifestum erit. SYNCHRONISMVS II.
Contemporantium Atrii Interioris and Praelii Draconis and Michaelis de
Puerperio cum Sex primis Sigillis. QVia sunt proxima antecedanea
Contemporantium succedaneorum: Nam sex prima Sigilla proxima sunt antecedanea
septimi. Atrium Interius and dimicatio Michaelis cum Dracone proxima sunt
antecedanea Bestiae and Coetus CXLIIII M obsignatorum. Iam vero Sigillum
septimum, seu (quod perinde est) sex primae Tuba, Coetus Obsignatorum and
Bestia sunt contemporanea, ut ostensum est priori Synchronismo.

SYNCHRONISMVS III.
Phialarum cum Tuba sexta. SEptem Phialae irae novissimae, cum totidem sint
Ruinae and Occasus Bestiae gradus ( Synch. 7 Par.I.) proinde necessario
ineundae sunt ab Initio ruentis and occidentis Bestiae. Bestiae autem Regnum,
sexta Tuba adhuc clangente, adeo labefactari coepit, atque eo demum processerat
Ruinae, ut ad ejusdem illius Tubae exitum finiretut potestas illa XLII Mens^^^,
quibus ipsi datum fuit dominari, and Sanctos vincere (Synch. I. hujus) Atqui eo
Ruinae and fatalium calamitatum prius delabi Bestia non potuit, quam quinta
saltem Phiala effunderetur. Nam tum demum Sedem ejus concutiendam, and Regnum
tenebrosum redditum iri, apparet cap. 16. v. 10. Ergo quinque ad minimum
Phialarum effunduntur ahte desitum sextae Tubae clangorem; credo quod etiam
sexta: Phiala vero septima, quae consummationis Phiala est (ibid. ver. 17.18.)
proinde concurret cum Initio Tubae septimae, quae itidem consummationis Tuba
est, cap. 10. ver. 6.

SYNCHRONISMVS IIII.
Mill Annorum ligati Draconis seu Satanae cum Tuba septima, seu Intervallo ab
Excidio Bestiae. Arg. 1. SVb primis sex Sigillis Draco seu Satanas liber fuit
and solutus; itemo; sub primis sex Tubis Sigilli septimi: ergo restat, ut Mill
Anni ligati Satanae conjiciantur in Tubam septimam.

Non enim suisse ligatum Satanam sive Draconem primis sex Sigillis vicem suam
adhuc decurrentibus, ex eo liquet, quod omni istoc intervallo color rufo and
septem insignis capitibus in coelo dimicavit cum Michaele de puerperio
Mulieris, ut modo demonstratum fuit, Synch. II.

Sed neque primis sex Tubis sequentis Sigilli id factum est: Nam hoc est
Intervallum Mulieris in Eremo, and dominantis Bestiae Decemcornupetae, ut
constat ex Synch. I. hujus. Sane Muliere in Eremo agente multum absuit ut
ligatus putaretur Draco; qui a Michaele de coelo praecipitarus, primo eam
abiturientem eluvione aquarum quam ex ore suo ejecerat pessundare conabatur:
deinde, cum hoc ei ex sententia non successerit (terra Flumen absorbente and
Muliere jam in Eremum recepta) Ira and furore accensus, abiit ad gerendum
Bellum cum reliquis ex Semine ejus, observantibus praecepta Dei, and habentibus
Testimonium Jesus, cap. 12. ver. 13.15.17. Nunquid haec sunt ligati Satanae
indicia?

Sed de Bestia quoque videamus, and quam fuit sub ejus Regno Draco vinctus,
audi: Scilicet, Dedit ei Draco virtutem suam, and ibronum suum, and potestatem
magnam, and admirans universa terra sequula est Bestiam, and adorarunt Draconem
qui dedit potestatem Bestiae (c. 13. v. 2.3.4.) At potuit forsan haec omnia ex
carcere suo agere Satanas: Certe occluso and obsignato non potuit. Sed ut
nullus sit tergiversationi locus, and liquido appareat, quam adhuc fuit Draco
ad ea ipsa facinora liber and solutus, a quibus in custodiam semel datus
coercendus dicitur; en alterum ejus Alumnum Pseudoprophetam Septicipitis
Comitem individuum and Bestialis potestatis Administratorem, de quo exs^rte
scriptum habes, Quod^da^ signa magna, quodquo seducat Incolas Terrae per signa
quae datum est ci facere. Ecquis jam facile credet, Bestiis istis rerum
potiuntibus, Draconem, hoc est, Satanam fuisse vinctum, fuisse in Abyssum
conjectum, and obsignatum super eum, ut non seduceret Gentes amplius, juxta
cap. 20. ver. 2.3?

Quinetiam ex ipsis Tubis (de medio saltem tempore) liberi and soluti Diaboli
non deest argumentum, Quid enim? Annon Rex ille Locustarum Tubae quintae, qui
Angelus Abyssi ^luet, cui nomen Hebraite Abaddon, Graece vero (...), quemque
(...), cum qui e coelo s^mpridem ceciderat in terram, Ioannes indigitar,
ipsissimus est Draco and Satanas, quem Michael nondum clangentibus Tubis de
coelo in terram deturbaverat? Neque enim in tota Apocalypsi de alio praeter
ipsum legi memini, in Terram cecidisse; neque scio an in alium quenquam nisi in
istum competere possint elogia illa Angeli Abyssi and Ab^ddonis. Vt ut sit,
certe non fuit tunc temporis ligat^^ Satanas, non putem Abyssi (ut inibi
dicitur) super cum occlusus and obsignatus; sed (ut videre est cap. 9.2.)
apertus, idque adco, ut fumus inde ascenderit, ut Fumus fornacis magna, and
obscuratus est Sol and Aer a Fumo ejus.

Denique, quin haec Draconis seu Satanae in seducendis Gentibus libertas ad
ipsum usque Bestiae excidium perseverarit, ac proinde fuerit sex primis Tubis
omnino coaeva, cum dubitare neutiquam posse puto, qui satis attenderit, quid ab
Effusione Phialae Sextae factum legatur: Quod nimirum, septima, hoc est,
novissima mox effundenda, atque ideo supremo Bestiae fato jam tum instante, Ex
ore Draconis etque Vicariorum ejus Bestia and Pseudoprophetae, tres Spiritus
impuri, Spiritus Demoniorum edentes Signa abierint ad Reges terra and totius
Mundi, congregatum eos ad pralium Magni illius di^i Dei omnipotentis, cap.
16.13.14.

Ita Mill Anni ligati Satanae, ut Gentes amplius non seduceret, neque sub
primis sex Sigillis, neque sub primis sex Tubis locum habere possunt: Ergo
relinquendi sunt Tubae Septimae.

Arg. 2. Posteaquam, Mill Annis absolutis, Satan de carcere suo ad breve
tempus solutus novos motus concitasset; igne coelitus delapso consumpta, quam
collegerat, deceptarum gentium colluvie, ipse Planus captus and comprehensus
mitti dicitur in Stagnum ignis and Sulphuris (...), ubi erat and Bestia and
Pseudopropheta. Adverse hic Lector characterem chronicum, quo innuitur hoc
quicquid est, de Satana post iteratam solutionem capto and damnato, id
superioris capitis Visione de Bestia and Pseudopropheta ab eo qui equo albo
insidebat debellatis, captis, and perinde in Stagnumignis ardens sulphur
conjectis, ut narrandi ordine, ita quoque tempore rei gestae succedere. Non
enim alioquin dictum foret, eo missum esse Satanam ubi erat and Bestia and
Pseudopropheta, nisi eo jam ante and Bestia and Pseudopropheta missi fuissent.

Nec cordatus quis ad effugium dixerit, hoc capitis XX post Mill annos Bellum,
non esse ab illo superioris capitis diversum; cum non tantum jam allatus
character, sed and omnes utrinque circumstantiae refragentur, Parts, Pugna,
and modus caedis, illic gladio, hic igne; imo and dissimilis, ut mox re
demonstrata patescet, Belli utriusque eventus, illic Satanae ad tempus duntaxat
ligatio, hic vero damnatio ad Ignem aeternum.

Bellum igitur, quo Bestia and Pseudopropheta capti mittuntur in Stagnum Ignis,
quandoquide^ diversum sit ab hoc novissimo, ad quod eodem tandem Stagni
mittendus Satanas itatim a solutione sua, Gentes concitasset; aut intra ipsos
Mill annos gestum fulsse necesse est, aut illis nondum inchoatis. Intra Mill
Annos geri non potuit, quia tamdiu Satan vinctus fuisse dicitur and occlusus in
Abysso ut Gentes non seduceret amplius, donec Mill anni consummarentur, cap.
20. verse. 3. At in Bello, quo de Bestia, Pseudopropheta and Sociis tandem
triumphatum est, si unquam alias, liberrimus and solutissimus suit ad
decipiendum, ut ex iis constat, quae modo ex capite 16 de hujus Belli apparatu
allega vimus; quod nempe ab Effusione Phialae sextae, cum jam septima, qua
Bestia penitus conficitur, in propinquo esset ut eff^nderetur; Ex ore Draconis,
ex ore Bestiae, and Pseudoprophetae, tres Spiritus impuri, Spiritus Daemoniorum
edentes Signa abierint ad Reges terrae and totius Mundi, congregatum eos ad
Pralium Magni illius Dies. Dei omnipotentis.

Quoniamergo Mill Annorum ratio huiusmodi turbas and motus Satanicos nequaquam
admittit; neceste est ut Bellum hoc Bestiale cosdem tempore praecesserit. Atque
ita demum Mill Anni alligati Satanae contemporabunt Intervallo ab excidio
Bestiae; quod erat demorstrandum.

Arg. 3. Denique cum per cosdem Mill Annos quibus Satan in custodia detinetur,
Christus cum suis Regnum illud augustum and magnificum regnasse dicatur;
proinde eisdem argumentis and notis quibus alterutrius Synchronismus
stabilitur, confirmabitur and alterius. Quodigitur Regnum illud Christi
augustum cum septima Tuba incat, seu ab excidio Bestiae, jam est, ut ostendamus.

SYNCHRONISMVS V.
Mill Annorum Regni Christi augusti and Septimae Tubae seu intervalli ab
Excidio Bestie. 1 REgnum Christi Singular and Augustum iterum and saepius in
Apocalypsi memoratum, deque cujus Adventu Chorus Animalium and Presbyterorum
ovantium hymnos and doxologias Deo concinere solent, ubique succedit Bestiae
and Babyloni devictis and triumphatis. Primo enim illicuol de hoc Mill Annorum
Regno proprie agitur cap. 20. ex numero eorum qui cum Christo regnant, sunt Qui
Bestiam non adoraverant neque Imagmem ejus, neque ac ceperant Characterem ejus
in frontibus suis ant in manibus suis. Annon haec verba satis indicant, hoc
Christi Regnum Regno Bestiae, Imagini and Stigmaticis ejus successisse? Quor
sum enim illis Regui Filiis hoc elogium tribucretur quod Bestiam non
adoraverant etc. nisi Bestia jam praecessisset.

2. Idem porro adhuc magis apparet ex Paeane Presbyterorum and Animalium
cantato ad excidium Babylonis cap. 19. verse. 6. (...). verse. 7. Gaudeamus and
exultemus and demus gloriam ei, quia venerunt Nuptiae Agni, and Vxor ejus
preparavit seipsam. Nam quin idem sit utrobique Regnum nullus dubito.

3. Sed omnium clarissime ex cap. 11. verse. 15.16 etc. ubi ad septimae Tubae
clangorem, Testium diebus, Bestiae que and Gentium mensibus decursis, in coelo
acclamatum est, Facta sunt Regna hujus Mundi Domini Nostri and Christi ejus,
and regnabit in secula seculorum. Et viginti quatuor Seniores in conspectu Dei
sedentes in thronis suis, ceciderunt in facies suas, and adoraverunt Deum,
dicentes, Gratias agimus tibi Domine Deus omnipotens, qui es, qui eras, and qui
venturus es; quia accepisti potentiam tuam magnam, and Regnum inieris.

Haec est illa consummatio Mysterii Dei per Prophetas evangelizati, quam sub
septimae Tubae clangorem Angelus supra, cap. 10. futuram praedixerat; quando
nec Bestiae Menses, nec Testium lugentium Dics, neque omnino aliquid de Periodo
temporis temporum, and dimidii temporis supererit amplius, verse. 6.7. Plane
juxta quod Danieli praedictum fuit, cap. 7. verse. 25.26.27. and ante, de
Dominatu Christi Oecumenico, seu Regno Sanctorum post eadem Tempora futuro.
Item quod cap. 12. verse. 7. ubi idem, qui hic apud Ioannem, Angelus, eodem
certe gestu, ritu, iisdemque fere (quod sum notandum est) juris jurandi
verbis asseverasse legitur, Finito demum intervallo isto Temporis, Temporum,
and dunidii Temporis, Annon haec sunt Tempora illa gestium Luc. c. 21.V. 24.
Dispersionem Populi sancti, cumque ea simul Novissimum illud mirabilium
consummatum iri.

Qui ulteriorem confirmationem hic desiderat, etiam superioris Synchronismi
Characteres adhibeat: nam mutuas, ut dixi, praestant operas. SYNCHRONISMVS VI.
Novae Jerusalem Agni Sponsae cum Septima Tuba seu Intervallo ab Excidio
Bestiae 1 NVptiae Agni and Regnum illud augustum Domini Dei omnipotentis ambo
ineunt ab Excidio Babylonis unde init Tuba septima. Constat ex Hymno
Presbyterorum and Animalium quem in superiori Synchronismo laudavimus, ex cap.
19. v. 6.7. Halleluia, quoniam Regnum iniit Dominus. Deus noster omnipotens.
Gaudeamus, and exultemus, and demus gloriam ei, quia venerunt Nuptiae Agni, and
Vxor ejus praeparavit seipsam. At Nova Jerusalem est Sponsa illa Agni ornata
and parata viro suo, cap. 21. ver. 2. Et civitatem sanctam (inquit) Novam
Jerusalem vidi descendentem a Deo de coelo sicut Sponsam ornatam viro suo: and
ver. 9. Veni, and ostendam tibi Sponsam Vxorem Agni, etc. Ergo and illa inibit
and contemporabit Tubae septimae.

2. Nova Jerusalem est Civitas Dilecta; at Dilecta illa Civitas, statim atque
finluntur Mill anni, a novissimis illis Satanae tunc laxati copiis
circumvallari dicitur, cap. 20.v.8. Et circuierunt Castra Sanctorum and
Civitatem Dilectam: ergo jam ante extitisse eam oportuit, dum adhuc Satan
ligaretur. Hisce duobus Argumentis, sive confirmandis, sive illustrandis, and
ornandis, duo alla visum est adjungere.

3. Effusa Phiala septima, qua prorsus conficitur and aboletur Bestia, prodiit
vox magna e Throno dicens TETONE, cap.16.v.17. Itidem, Is qui insidebat Throno
dicit Ioanni spectanti Novam Jerusalem e coelo descendentem, (cap. 21. ver.
5.6.) Ecce novafacio omnia TETONE -- Ego sum A and o, Initium and Finis: ergo
Nova Jerusalem Sponsa incipit ab ultimo termino Phialarum TETONE, jam extincta
Meretrice; atque ita contemporat Intervallo ab Excidio Bessiae.

4. Vnus ex Angelis Phialarum (cap. 17.) ostendit Ioanni Iudicium Meretricis,
utpote dum Phialae effunderentur, and ab illarum saltem una peragendum. Idemque
Phialarum Angelus, cap.21.v.9. monstrat eidem Ioanni Sponsam Agni Civitatem
magnam Sanctam Jerusalem; utpote Phialis jam defunctis, hoc est, Bestia
Babyloneque extinctis, conspicuam futuram.

SYNCHRONISMVS VII.
Turbae Palmiserae innumerabilium ovantium ex omnibus gentibus, tribubus,
populis; and linguis, cum cap.7.v.9.

Tuba septima seu Intervallo ab Excidio Bestiae.

1. TVrba Palmifera proxime succedit Coetui CXLIIII M Obsignatorum: Coetus
autem iste (ex opposita Bestiae cui contemporavit, ut ratione sic duratione
metiendus) cum Bestia quoque Periodum suam complevit ( Synch. 4. Part. 1.) Ergo
Turba Palmifera utrumque consequitur; ac proinde cadet in Tubam septimam, quod
est Intervallum ab excidio Bestiae.

2. Turba Palmifera sunt Cives Novae Jerusalem: de ambobus enim dicitur, quod
non esurient neqque sitient amplius, etc. quod Agnus pascet eos, and ducet eos
ad vivos fontes aquarum; quodque abstersurus sit Deus omnem lacrymam ab oculis
eorum. Iam Nova Jerusalem contemporavit Tubae septimae; ergo and Turba
Palmifera.

Epoch Apocalypseos.
Epoch Apocalypseos, qua de futuris Vaticinium est, sive eam initio
Christianismi statueris, sive in Excidio Politiae and Ecclesiae Iudaicae, sive
ineo temporis momento quo Revelatio Ioanni facta est, seu quomodocunque
statuatur, (nolo enim Interpretem agere, instituti mei memor) quin inde
Sigillorum, quod ad res inibi gerendas, Initium deducendum sit, dubitaturum
arbitror neminem. Sed and ab eadem Epoch arcessendum esse secundae quoque
Prophetiae seu (...) Initium, si cui ipsa contextus verba de Prophetia
repetenda, and quae praeterea disseruimus supra, ad Synch. 6. Part. I. and in
vestibulo Part. II. non satis persuaserint, is vel Synchronismi necessitate eo
tandem adigetur, si juxta jam factas (...) singulas prophetias ordine and loco
suo disponere tentaverit.

Clausula Synchronismorum and Apocalypseos.
Mill annos Regni and damnationem Satanae excipit Vniversalis resurrectio
mortuorum, and Iudicium ultimum cum Gehenna, cap. 20. a verse. 11. ad finem.

Novam Jerusalem descriptam cap. 21. excipit Paradisus, quam scilicet Edenis
instar hinc atque hinc ambit Fluvius in medio habentem Arborem vitae
(.i.immortalitatis;) sic enim capio vorba cap. 22.2. (...), scilicet, (...).
Atque hic Finis Seculi and Apocalypseos.

QVod superest, Lector, en tibi Ordinem and Seriem juxta Res gerendas omnium in
Apocalypsi Vaticiniorum in istoc Schemate ad oculum delineatam, and uno intuitu
spectandam; quod ad amussim Synchronismorum jam demonstratorum in meum, and (si
patiaris) in tuum construxi usum. Retegat Deus oculos mentis utriusque nostrum,
ut intueamur mirabilia ejus. AMEN.

COROLLARIVM de usu Clavis.
1 EX jam dictis constare arbitror, Apocalypsin juxta literam tantummodo
spectatam, ac si nuda quaedam esset rerum gestarum Historia, non item
Vaticinium mysticis allegoriis and typis involutum; signis tamen and
characteribus ejusmodi a Spiritu sancto per totam narrationem insertis
instructam esse, ut inde legitima Visionum omnium, juxta Res suo quasque
tempore gerendas, Series, Ordo, Synchronismi, erui, componi, and demonstrari
possint absque Interpretationis ullius datae Hypothesi aut adminiculo.

2. Tum praeterea, prout in Historiis fieri consuevit, ut res plures
diversaeque a pluribus and diversis simul eodemque tempore gestae, simul tamen
narrari nequeant, sed seorsim and deinceps; ita quoque in Prophetiis istis and
Visionibus rerum gerendarum (utut ordine long commodissimo sapientissimoque
patefactis) usuvenire: ut omnino frustra sint qui Apocalypsin ita interpretatum
eunt, quasi eventus eodem ubique ordine and serie sibi invicem succederent, quo
Visiones.

3. Visionum enimvero Apocalypticarum mentem feliciter indagaturo, principio
earum ad se invicem juxta res gerendas Series and Connexio ex memoratis
characteribus and notis pervestigata atque intrinsecis argumentis demonstrata,
constituenda est tanquam omnis solidae and legitimae interpretationis Basis and
Fundamentum. Non enim (quod a plurimis perperam factum cernimus) ad
Interpretantis arbitrium, pro qualicunque Interpretationis concinnitate, Ordo
ipse conformandus est; sed ad jam praestructam per Synchronismorum characteres
Ordinis hujus chronici Ideam omnis Interpretatio, quasi ad Normam and
perpendiculum, exigenda.

4. Absque hujusmodi enim fundamento, vlx est, ut ex Apocalypsi quidquam eruas,
quod Interpretationis and applicationis suae solid fidem faciat, quodque
authoritate divina, sed mendicatis principiis and puris putis conjecturis
nitatur humanis. Contra vero admisso, cum jam temporis ordinisque Septa
licenter and pro libitu vagari Applicationem non permiserint; illico tot
variantium, imo and pugnantium Interpretamentorum multivia maximam partem
sublata miraberis; paucis omnino, in quibus adhuc men's, de generali saltem
applicatione, anceps haereat, iisque minoris fere momenti differentiis
relictis: Adeo ut ex hoc libro deinceps, perinde atque ex reliquis Novi
Testamenti libris, argumenta peti possint, in re etiam Prophetica, de
interpretamento secura, quibusque tanquam Spiritus sancti oraculis, non humani
duntaxat ingenii inventis, fides acquiescat.

5. Talem tibi, Lector, Clavem, imo Compassum, si sort mavis, Apocalypticum,
pro ea quam mihi indigno peccatori Deus bonus and benignus in hisce mysteriis
indulsit intelligentiae mensuram, in istis Synchronismis pro virili demonstro,
and adjuncto Schemate brevi facilique compendio spectandum propono. In quo (ne
usum ejus adhuc forte ignores) si modo de praecipui alicujus Vaticinii sensu
ejusque temporibus impletis semel tibi constiterit; Methodum deinceps signatam
habes, qua ex Synchronismorum atque Ordinis filo reliquarum Visionum mentem
pervestigare imo and demonstrare poteris. Siquidem quae isti tuo Vaticinio jam,
ut dixi, cognito, caetera contemporaverint Vaticinia; iisdem proculdubio
temporibus sunt applicanda: quae autem praecedunt, non nisi de praecedancis;
quae succedunt, pariter de succedancis Eventibus sunt interpretanda.

6. Et ne forte dubites, an usquam in Apocalypsi ex omnibus illie Visionibus
ullam reperire sit ejusmodi, in qua, eo quo dixi modo, pedem tuto figas,
undeque, tanquam ex Statione aliqua aut Specula reliquam dimetiaris
Apocalypsint ecce huic quoque rei a Spiritu sancto sapientissimo consilio
prospectum Illustri illa Visione de Magna Meretrice, quam nimirum unicam and
solam omnium Visionum Angelus praeter morem suum interpretatur Ioanni: Quorsum
autem, nisi ut per eam ad reliquas alioquin inaccessas tanquam per Ianuam
aperiatur aditus? Quid vis amplius! Hac igitur, invocato Patre luminum,
intrato; ingressus ad caetera reseranda Clavem adhibeto. Experire, expertus
fateberis, admirabilem esse hanc Prophetiam, quacum, re penitius introspecta,
nulla Veteris Testamenti (sic decuit Evangelium) ne quidem ipsius Danielis, aut
singulari patefactionis artificio, aut interpretationis, via and ratione
eruendae, certitudine sit conferenda.

Id extremum te volo, Lector qui in haec incideris, ut si mihi assidenti quid
forte revelatum esse perspexeris, aut tibi ipsi aut aliis ad haec mysteria
profuturum; id totum Dei in me misericordiae acceptum referas, cui and ego ob
tantillum sapientiae ejus radiolum grates persolvere nunquam desinam: sin quid
aberratum sit, id solum meum esse memineris, hominis quantillarum virium, and
nullatenus ad haec (quod probe mihi conscius sum) ex meipso idonei.

Benedictio, honor, and gloria EI qui insidet Throno, and AGNO, in secula
seculorum.
