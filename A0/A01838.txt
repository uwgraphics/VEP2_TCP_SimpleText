ORATION FVNEBRIS HABITA IN ECCLESIA Cathedrali Christi Oxon in Obitum viri omni
aevo dignissimi GVLIELMi GOODWIN istius Ecclesiae Decani, S. Theol. Doctoris.

A THO. GOFFE Artium Maegistro ex Aede Christi.

AC: OX


OXONIAE, Excudebant JOHANNES LICHFIELD, and IACOBVS SHORT. 1620.

AD LECTOREM.
ABeunt semper, Lector, ac recedunt a morientibus voces illae, quas aut
adulatio, aut ancillantis facundiae necessitas exprimit: abeat ita, and a
schedula hac, (qua venerabile nomen implicatur) ingeniosa malignitas, ne non
tam chartam lacerare meam, quam in dormientis manes saevire putetur, and tanti
nominis vmbra cessante Fato, ingemat, -- -- Tumulo quoque sensimus hostem quem,
tanti erit bonis, vivere vel sic, and hoc sane non possum non mihimetipsi
(absit invidia verbo) gratulari, imo and maturior aetas and secunda pueritia,

Hunc ego si possim tantum sperare dolor honesta tumeat superbia, tyrocinium
meum, bonum illum Decanum, prima, qua tunc temporis potui, solennitate, in Aede
Christ's, salutasse, and vltimu^ valedicendi munus pro virili administrasse: In
peiorem, si quis officium hoc, rapiat, partem si quis, invtili ambitioni hoc
censeat tribuendum, abortivam me hane and immaturam prolem in lutem emisisse,
hoc crimen sic a me amotum esse vole, hoc sciat velim, GOOD WINVM me vidisse
morientem, contenta er it oration mea, sua lingua, id est funebri.

T. G.

EST vere fortunatus ille, cujus ex interitu, non minor pene ad omnes, quam ad
suos venturus est, dolor pervenerit. Video (Academici) video officiosam istam
nescio quam ambitionem, lugendum hoc spectaculum vel adhuc ita comitari vt
vnusquisque luctibus and lacrymis suis credat accedere quandam dignitatem, si
miserrimus esle videatur. Neque tamen levius hoc dolentis zeli certamen, and
pietatis huius nostrae litem minus nobilem judicetis, quod frequenti verborum
singultu, foelicem vmbram fortunatamque favillam prosequuti sumus;

Est aliquid fatale malum per verba levare. Nec adhuc iterato venerandi illius
nominis murmr, purgatae vestrae aures satientur, quae perennem saepius
pietatis vbertatem ex illius ore dimanantem imbiberunt. Nec miseriarum cumulo
hoc etiam mortalitati nostrae novercalis addidit Natura, vt in eosdem homines
semper convenirent calamitas and silentium. Enimvero si ad calculum ponatur
haec jactura; credetis pij nos officij memoriam impia taciturnitate corrumpere,
dum imminenti pene ruina corruamus omnes, clademque talem paucorum tantum
lacrymis decorari patiamur. Quod sane paulo mecum altius mihi meditanti, nescio
quis amabilis adblanditur error Goodwinum nos nondum amisisse nostrum; in
Musaeo se forte ad tempus more suo abdidit, vbi numerosa patrum volumina
perscrutatur, vbi divinis sanctioris paginae mysterijs extra se arripitur; hic
cum Augustino suo, and vere suo familiares consert sermones, ibi aurea
Chrysostomi evolvit folia, Bernhardum mira florum varietate vestitum
deosculatur, aut de contextus origin Hieronymum est consulturus, vel forte dum
diu moratur nimis, inextricabili scholasticorum labyrintho coarctatur, totamque
vno haustu devoraret Theologiam, sacer librorum helluo: haec nimirum ipsum
tenere solent negotia, haec vota ipsius meditarionum; Et quid sibi aliud vult
iste apparatus? Quid pullatis vestibus induta rostra? Quid frequens iste
Academicorum concursus? Expectant credo Decanum nostrum exequiae Henrici
Principis, vel Annae Reginae, expectant illum funera Bodleiana, expectant just
a Spenseri, Singletoni, Ayrij, quorum novishmas solennitates ab ipso solummodo
celebratas ipsi novistis Academici. Et tandem, cum per praeceptasua toties
effusa longum iter ad aeternitatem nos non vidit suscepturos, brevius fecit per
exemplum semetipsum. En homo quemadmodum jacet! en ille in cunabulis generosus,
in tyrocinio (quod non in minimo laudis genere ponendum est) regius
Westmonasteriensis alumnus, Sacratissimae Elizae, and serenissimo Iacobo a
sacris, Aedis Christi Decanus, Academiae Oxoniensis per quatuor annorum
curricula Vice-Cancellarius,

-- hic tumulus illi est: Non sustineo in tanto animi impetu argumenta
conquirere, nec cadit in formulam publicus do or: ferenda est vt in caeteris
haec quoque rerum naturae iniuria, quod tantis meritis paria verba non
accommodavit. Suggerat, alma suggerat matter Academia, quam in secretas
vniuscujusque astantium aures audio insusurrantem, fuisse eum hominem virtuti
simillimum qui invitavit omnes ad optima queque clementia, and blandissime
jussit benignitate, qui non imperium credidit gravius aut stabilius vi quod
fit, quam quod amicitia jungitur, qui patrium putavit potius consuefacere
filios, sua sponte recta facere, quam alieno metu, qui tamen mira quadam
naturae varietate, confusoque virtutum temperamento, idem aliquando fuit in
pessime merenres homunciones ferocissimus

Sed doluit quoties debuit esse ferox. In bonos non mitissimus tantum, sed and
benignissimus quibenignitatem quotidie benignitate cumulavit, and quasi
praeterita cito fuissent obliterata, si desijsset, non putavit se vnquam been
fecisse nisi iterum benefaceret. Ista, ista, nunc desiderantur incrementa quae
ex hisce rostris ipsius saepius dictante ore effluxerunt: a quibus cum
abfuerit, impotentem, imbellem senem exhaustas vires, exangues venas,
deficientes spiritus, languentes nervos, anhelantes periodos non sine languore
quodam, aspicere potuimus, eundem in rostris fulminantem, dominantem,
imperantem, persuadentem, quasi nova donatum anima, novo infusum vigore
admirati sumus, omnem repellentem morbi violentiam, venientem nubibus
SALVATOREM ambabus vlnis amplexantem,

Credibile est illum sic voluisse mori. In rostris mihi credit semper fuit,
dum fuit in lectulo, nec antea ex illis quam e vita decessit. Qualem tandem,
qualem, deus bone, animam illius saltasse praecordijs judicemus, quae ad
extremum vsque halitum, totas suas vires effudit, totas summa cum fortitudine
exercuit: suis omnibus munita praesidijs, rationis, memoriae, intellectus,
sensusque omnis satellitio stipata fuit: nec invtilis telluris moles, nec
crassiora corporis pondera flammineum istius vigoris impetum potuerunt
extinguere, adeo deficiente omni organo adhuc suas non missas fecit operationes
divinior (...)*

-- Non perdere laethum
Maxima cura fuit --
Quod si morientium verba altius solent insedisse altis insideant radicibus
infixa morientis illius oracula, mysteria, consilia, a quibus certiores facti
sumus quam omnis nos hora applicat fato per tacitos silentesque cursus, quam
per exigua festinantis aeui momenta premorimur. Si cuncta gaudia nostra, si
voluptates, and quaecunque ex hac vniuersitate mundi vel solicitant aspectu,
vel blandiuntur vsu, excutiamus, tota vita hominis vnus est dies. Nouit, nouit
ille renuntiare rebus humanis, nouit, incusare Deum vel hominem eius esse qui
viuere velit, Jn extremis tandem vehementi charissimae conjugis fletu, and
liberorum gemitu e placido sopore evocatus verbum tantu vnum addidit, Veni
Domine Jesus, veni cito: Sic non reddita fuit illi vita, sed tempus, and ipsa
cupiditas ratio que moriendi hoc ipso quo impedita fuit, accreuit: sic solus
vixit quoad voluit, dum mori semper maluit. Quod si humanae vitae conditionem
praecipue vltimus dies continet, ipsum revocate in memoriam diem. Sanctae and
indiuiduae Trinitatis memoria celebrem, istius etiam fato paulo celebriorem.
and ne tenebras pene Cymmerias horreamus dum tantum vidimus lumen extinctum,
ipsa dies paulo sese altius vltra praecedentium, vltra sequentium protraxerat
lineam

Hac fuimus minima contenti nocte Britanni, and extensam coelilucem, luce
nostra compensauimus,

Rasque domi geslae, properataque, gloria rerum
In sydus vertere novum, stellamque comantem.
Antequam nostrae valedixisset societati, cum Deo familiaritatem inijt,
priusquam mortalitatem exuisset, immortalis evasit, and citius sacros Angelorum
hymnos in coelesti choro decantare cepit, quam sermoni inter homines periodum
imposuisser,

-- quem nunc statione peracta
Astraque scandentem praelatiregia caeli
Accepit gandente polo --
Exultes tandem pientissima matter Aedes Christi, insolito triumphs gaudio.
Fuit, fuit quondam fateor tua omnium ore iactata faelicitas, feracem te
Praesulum esse nutricem, te semper tuos ante hac Decanos, in Praesules, and
veneranda Ecclesiae columna enutrire,

Haec domus quae caelites recepit, and quae fecit, Et fas sit loqui, fortassis
etiam faciet, alios in Episcopatus, GOODWINVM prius in coelos transtulit, and
ad illud dignitatis extulit fastigiu^ quod nec nutu regum, nee morum varietate,
nec temporis vicissitudine, nec vllo mortalitatis fato afficitur. Nec hic
Decanus diutius viuere voluit, qui ibi semper se victurum pro certo habuit. Qui
cum hie fuerit Bonus Aedis Christi Decanus, and hoc cogmine been notus, Bonus
Aedis christi Decanus: Optimus semper sic fuit, sed non maximus, ergo in
conspectum solius Opt. Max. se contulit; ad cujus devolutum genua illum videre
videor indefessa effundentem vota, vt nobis tandem alter ipsius clementiae,
bonitatis, mansuetudinis, religionis accedat successor. Nobile enim Decanorum
Par, Reverendissimum Londinensem Episcopum adhuc superstitem, and nuperrimum
GOODWINVM aetas nostra vidit, vt alium vix feramus nisi optimum; adeo facilius
credendum erit, vt esse aliquis ipsorum successor esse possit, quam vt velit.
Sed nondum ingrata nominum perturbatione soles orientes adorabimus; omnes
vivendi subtilitates deponat necesse est, qui te vidit morientem, quem non mihi
tantum, sed vobis ejusdem aetatis and conditionis, Academici, ingens propono
spectaculum, and vobis purpurata (prae aetatis maturitate saltem fato
vicinioribus) Doctorum cohors, Dr. Prideaux Regium in Theologia Professorem,
and Vicecancellarium Academiae.
and tibi tantae Cathedrae Moderator, qui cu^ omnes enodaueris disputationum
laqueos magnum moriendi studium a moriente Socero non erubesces didicisse.
Mortuum hunc Decanum omni propagandum saeculo, nulla obruendum vetustate
propono grande moriendi exemplum: Invertamus illud Philosophi, optimum est non
nasci proximum cito mori; bonum fatemur est nunc nasci, optimum sic mori. Et
tacitos nescio quos susurros ab vniuscujusque ore audio obmurmurantes,

Cum mihi supremos Lachesis perneuerit annot
Non aliter cineres mando iacere meos.

FINIS.

