NVNCIVS INANIMATVS.

In Utopia. 1629.

NVNCIVS INANIMATVS.
1. NEminem latere potest, qui Philosophiam vel primis (quod aiunt) labris
degustarit, ad intellectum humanum nihil nisi exteriorum sensuum adminiculo
peruenire; Vt, qui alium, sine absentem, sine praesentem, suae voluntatis
certiorem facere velit, hunc aditum ingredi omnino habeat necesse.

2 Et apud praesentes quidem, alio vix vtimur medio quam sermonis, qui auditus
ministerio, mentem menti solet aperire, and quasi coniungere; nisi si forte
Pallas aliquis reperiatur quandoque, qui (vt de Claudiano illo liberto Tacitus)
seruis nihil nisi scripto aut nutu mandare solitus est. Annal. 13.


3 Absenti qui volunt aliquid indicare, and Nunciorum fidei non omnia credere,
per oculos ingerunt, quae per aures, aut non possunt, aut tutum non existimant.
Quem quidem in finem, literas solemus exarare, animi indices, quae iussa
plerunque satis fideliter peragunt, nisi vbi, vel Nunciorum perfidia, aut
negligentia, vel itinerum impedimenta in causa sunt, vt ad destinatum locum
indicia nostra non perueniant.

4 His vtique incommodis, remedia nonnulla sunt ab antiquis excogitata; quae
(praeterea quod viam expedire videbantur, and Nuncios adhibere, qui facile non
possent corrumpi) celeritatem etiam pollicebantur, qualem nullus hominum
praestare posset, nisi qui tanquam Perseus alter, Pegasum nescio quem alatum
(vt liter as, seque perferret) nactus fuisset.

5 Illorum inuenta huiusmodi apud Historicos commemorata, non pigebit paucis
recensere, vt postquam Nuncium porro hunc meum descripserim, and quid
polliceatur retulerim, quantum nostra Commenta antiquorum illa transcendant,
tunc demum lectori innotescat.

6 Cecina Volaterranus ( vt habet Plinius) comprehensas hirundines in vrbe^
secum auferens, victoriae nuncias amicis mittebat, illito victoriae color.
Not. Hist. lib. 10. cap. 24.
Tradit and Fabius Pictor in Annalibus suis, cum obsideretur praesidium Romans
Pli. ibid.
a Ligustinis, hirundinem a pullis ad se allatam, vt lino ad pede^ eius
alligato, nodis significaret, quo die, adueniente auxilio eruptio fieri
deberet. Pli.lib. 10 cap. 37.
Et D. Brutus in obsidione Mutine^si, Epistolas annexas columbarum pedibus,
misit in castra consulum.

7 Sed horum omnium inuenta multis gradibus superauit illud Mamaluohorum
Aegyptiorum Alexandriam incolentium, de quibus sic scribit Bern. quidam de
Bridenbach Decanus Moguntinus. Itin ter. 5. in oct. 28 1483.
Quanquam forte sit difficile creditu ( inquit ille) tamen omnino sic se habet
quod narrabo. Amiraldus semper apud se quasdam disciplinatas habet columbas sic
edoctas, vt quocunque perrexerint, in Amiraldi curiam reuertantur. Earum duas
aut tres, naucleri (emissi in occursum Alexandrinum portum petentium) secum
recipientes, educunt per mare vsque ad locum in quo aduenientes possunt
explorare, vbi mox conscriptam schedulam continentem quae scitu necessaria
sunt, ad collum vnius columbae suspendunt, eamque sinunt auolare; quae continuo
volatu ad mensam vsque Amiraldi schedulam afferens, quales sint venientes
indicat. Quod si post primam emissam columbam, aliud quippiam Amiraldo fuerit
significandum, mox secundam emittunt columbam, vel etiam tertiam, si necesse
fuerit: Et ita long antequam naues portum intrent, Amiraldus de eis est
edoctus. Dicitur etiam quod alias habet columbas, quas vsque in Cayrum
transmittit ad Soldanum tempore quo aliquod repentinum and arduum inciderit
negotium sibi necessario significandum. Porro si naucleri ab ipso Amiraldo
emissi, nauium conditiones inuestigare nequiuerint, hoc ipsum per columbas sibi
renunciant, etc.

8 Hisce similibusque rationibus aliquid significatum quandoque comperimus, sed
anibus semper baiulis, cum nos internuncium dare polliceamur, qui non solum non
ales aut alatus, sed ne animal quidem sit, and tamen celeritate animalium
quoduis vel pernicissimum, multis (quod aiunt) parasangis anteeat.

9 Ad institutum igitur nostrum propius accedit illud eorum, qui noctu accensis
ignibus, interdiu fumo, amicis procul dissitis, breuissimo temporis spatio quod
visum fuerit significarunt. In Polym.
Sic Graeci e Sciatho confoederatis suis qui ad Artemisium castra habebant, and
Mardonius Persa ab Athenis in Asiam vsque, sicuti ab Herodoto traditum est. In
Calliope.


10 Isti enimuero (quantum perspicio) non omnia quae expedire viderentur
huiusmodi signis annunciabant, sed vnum duntaxat aliquod de quo inter ipsos
antea conuentum fuerat, vtpote Athenas eo temporis articulo captas, aut
exscensionem factam in terram hostilem, tum cum in his aut illis locis aut
flamma aut fumus excitatus esset.

11 Plus multo mihi videntur praestitisse, Tiberiani In Tib. c. 65.
illi apud Suetonium, qui quo tempore prudentium ille nequissimus in Caprearum
insula helluaretur, ac tunc pracipue quando Seianum opprimere satagebat; signa
(ne nuncij morarentur) tolli procul, vt quidque foret factum mandauit. Quoe
verba videntur innuere, ita rations suas instituisse Tiberium, vt omnia
cognitu necessaria, per huiusmodi signa in continenti procul elata, ipse in
insula degens intellexerit.

12 Qua in re sinon hallucinor, facile subeat admirari, qui eueniat, vt ars
huiusmodi, omnia animi nostri sensa sic sine Nuncys ad absentes procul
annunciandi, in hac nostra Europa interierit, aut saltem ab eo tempore nunquam
fuerit vsurpata, quantum Historiarum classicarum lectione possum reperire.

13 In hac, inquam, nostra Europa: Nam apud Cataianos in summa perfectione
hodieque vigere, clarissime patet clarissimi Scriptoris testimonio, Aug.
Busbequij, de cuius fide dubitare esset nefas, nisi is aliena fide niteretur.
Sed ipsum audiamus sic loquentem.

14 Postquam multorum Mensium labor ad angustias ac veluti claustra regni
Catayani perventum est; (nam bona pars ditionis regis Cathay Mediterranea est,
asperis montibus praeruptisque saxis circundata, nec potest intrari nisi per
fauces, quae Regis illius praesidijs tenentur) ibi Mercatores interrogantur,
quid ferant, vnde veniant, and quo sint numero; quae regij praesidiarij
cognita, interdiu fumo, noctu per ignes, proximae speculae tradunt, illa
vicissim sequenti, ac sic deinceps, donec aliquot horarum, quod plurium dierum
spatio non posset, nuncius, Cathaium ad regem de Mercatorum aduentu
transferatur, qui quidem pari celeritate eademque ratione quid sibi placeat
respondet, admitti omnes, an partim excludi, aut differrivelit. Epist. Turcic 4


15 Ab huiusmodi speculis, (quas nos Anglice [ Beacons] appellamus) aliquid
enuntiari posse, maiores nostros non latebat, a quibus nempe morem accepimus
hostium aduentum earum open declarandi. Verum illa duntaxat ratione, tot hominum
and iumentorum numerum, gentem, mercimonia, and alia scitu necessaria
sigillatim refer, opus videtur magis arduum and difficile, quam vt solertia
gentis Barbarae, and Philosophiae tam humanae quam diuinae penitus ignarae,
praestari posse existimem. Atque de visu, (quem non sine causa Cicero sensuum
acerrimum pronunciauit.) Haec hactenus. De Orat. 2.


16 Vt iam ab oculis ad aures transeamus; legendo huc vsque vix comperi,
aliquam rationem excogitatam ab antiquis, aut a Modernis vsurpatam, qua huiusce
sensus beneficio, notitiam quisquam perciperet, a loco, paulo longinquiori
interuallo dissito, nisi per Nuncij intermeantis sermonem.

17 Huc tamen aliquid spectat, quod prodidit nobis Sol omnis antiquitatis (ac
nostrae praesertim Britannicae In Britan. page 652.
Camdenus in his verbis: Muri Pictici, (quem ad Borealem Angliae partem
construxit Seuerus) accolae tubulum aereum, eo artificio muro insertum, inter
singula Castella and Turres intercurrisse ferunt, (cuius fragmenta subinde
repererunt) vt si quis vocem in eum quacunque turri immisisset, statim sonus in
proximam, inde ad tertiam, and omnes deinceps non interruptus perferretur, ad
significandum vbi loci hostium insultus timeretur: Cuiusmodi miraculu^ de
turribus Bizantij in Seueri Historia refert Xiphilinus. Sed cum murus nunc
iaceat, ( inquit ille) and tubulus sit nullus, multi hic circumquaque praedia
in Cornage (vt Iuridici loquuntur) a Regibus nostris tenent, videlicet; vt
cornu irruptiones hostium vicinis significent; quod a veteri Romanorum
instituto deductum nonnulli existimant. Hactenus Camdenus, qui omnia Antiquorum
inuenta ad hunc scopum tendentia his in verbis complexus est.

18 Haud abs re fuerit fortassis, vt postquam de visu and anditu disseruimus,
nonnihiletiam dicamus de tactu: cuius sensus ministerio procul absentibus
aliquid posse significari, sine Nuncio prasertim; neque traditum est huc vsque
ab aliquo (vt existimo,) nec vt fieri possit, credibile videatur. Ego autem and
fieri posse, and factu esse facile contendo, ad Milliaris vnius, aut forte
etiam alterius distantiam, quanquam experimento vt hoc ipsum haberem exploratum
mihi nondum contigit, and vtrum operae pretium denique futurum sit, non
pronuntio.

19 Ad caeteros vero illos sensus quod attinet, (visus inquam and auditus:) hoc
dico, and fidenter dico: Primum, nunciari posse ab artis huiusce gnaro, ad
alium similiter gnarum procul absentem, (modo intra quantam partem milliaris)
sine obsessum, sine latentem, aut fortassis detentum in aliquo loco, qui
nuncianti plane notus non sit, and etiamsi notus, tamen non accessibilis, omnia
sigillatim quaecunque voluerit, and conducere existimarit. Arceantur procul
omnes homines, corpus in ergastulum compinge, vinciantur manus, caput obnubito;
Caeteroqui non sis molestus, verba cuncta auribus percipiet absentis amici,
illi modo amico libertas non sit imminuta adeo quin ea valeat facere quae fieri
solent quandoque a liberis hominibus, aut saltem quae se facere posse quisque
existimet sine periculo.

20 Dico deinde, quod cognito loco vbi amicus resideat ad quem notitia perferri
debet; and si vterque plena fruatur liberate; rations etiam antea fuerint
initae quae admedij dispositionem sunt conducibiles; ad centessimum vsque
milliare (forte etiam vel milesimum) omnia posse nunciari tali amico, sine
nuncio, hominum (imo ne animalium) quoquam intercurrente, idque infra
breuissimum temporis spatium, horarium puta, aut multo fortasse contractius.

21 Miranda (inquis) sed non credenda, Hoccine vero tam mirandum aut
incredibile videatur? Habes adhuc generalia tantum and specifice; eccum
indiuiduum de quo minus credas. Mandetur nuncio huic meo Londini (modo paucis)
quicquid annunciari cupis amico Bristoliae, Welliae, aut si mauis Exoniae
degenti (neque enim longinquitatem viae multum moror, si detur facultas
sternendi and permeabilem efficiendi) mandetur (inquam) Londini, idque in ipso
articulo meridiei, vnus aliquis integer sacrae Bibliae versiculus annunciandus;
Curabo vt mandata is exhibeat loco designato (attend quid dico) ante meridiem
eiusdem diei.

22(...)ne temere pronunties: Serius aliquot minutis ad Bristoliensem quam ad
Londinensem meridianum sol peruenit. Hoc tantum est quod mirere, nuncium
qualemcunque motum celestem pernicitate posse anteuertere. Iste vero faciet;
faciet (inquam) si opus fuerit, aut ego omnium qui fari aut scribere vnquam
sciuerunt vanissimus.

23 De arcibus aut ciuitatibus obsessis quid loquar? Nuncius noster inanimatus
animae haud metuens, innumerorum hostium phalanges pertransibit; non morabitur
eum fossa ad infernum vsque depressa, aut Murus vel Babylonijs illis moenibus
excelsior, quinverba fideliter perferat emittentis, modo, (quod semper moneo,)
pauca, sine obsessus is fuerit, sine ad obsessum aliquid velit significare,
idque velocitate incredibili, si intra aliquot milliaria, 5. (puta) vel 7.
detur consistere, quanquam non diffido a vigesimo vsque hoc ipsum satis commode
praestari posse.

24 Habes iamtria huiusce nuncij mei promissa, quae quomodo inter se differant,
perspicuitatis gratia operae pretium fortassis fuerit demonstrare.

25 In primo, laudo fallendi astutiam; in secundo, transeundi celeritatem; in
tertio, cuncta penetrandi potentiam and vim inuictam.

26 Quod primo in loco pollicitus sum, facillime praestabit, sine sumptu; sine
opera cuiusquam praeterquam emittentis. Hoc vero habet incommodi, quod illius
vsus paulo crobrior suspicione non vacabit.

27 Quod secundo, fit etiam saepenumero absque open aliena, and nonnullis in
locis operam exhibebit temporariam fere sine sumptu: plerumque vero parum aut
nihil efficit sine praeparatione, eaque tali, vt pro singulis milliaribus,
quiuis plus minus libris nostratibus constare possit, si ad perpetuum vsum
destinetur; omnino nihil sine nutu atque authoritate Magistratus, cui perquam
facile est nuncio nostro hanc viam praecludere.

28 Ad tertium quod attinet, haud magnum profecto sumptum requirit: Oportet
vero vt is qui agit, in loco aliquo tuto constitutus sit, eoque non nimium
distante, vbi vim hostilem possit propulsare, donec operationem perfecerit:
Negandum proinde non est, immittentis quam emittentis hic deteriorem esse
conditionem.

29 Videris mihi iam lector per^^^tari, quo^am sensuum percipiente, haec omnia
sic annuncianda amicus intelligat; nam sunt sensus intellectus satellites (vt
Cicero) interpretes and nuncij, vt pote per quos solos ad illum peruenitur. De.
leg. 1. De. not. De. l. 2.
Respondeo, Auditu nonnunquam, nonnunquam etiam visu. Rationem quaeris, quo
modo? habebis paucis, and proinde fortassis non tam clare quin paradigmata
requiras.

30 Si oculis amici absentis aliquid eupis repraesentare, absentis inquam and
procul absentis, idque citius quam corpus aliquod sublunare ad locum tam longo
interuallo disiunctum possit perferri (nam and id in me recipio) oportet vt
ideae sine formae visibiles, augeantur quantitate, multiplicentur numero, and
pro rerum significandarum varietate, varientur, vel qualitate, vel quantitate,
vel situ, vel ordine.

31 Auribus nihil percipi nisi per sonum neminem fugit. Erit igitur necesse vt
is, cui aliquid auditu mediante nunciatum fuerit, Sonos audiat, eosque
distinguibiles pro numero A^diendorum, quae cum sint infinita, infinita etiam
sit oportet, sonorum edendorum varietas. Satis tamen erit, vt distinguantur,
vel genere, vel tempore, modo etiam and numero.

32 Haec qui probe intellexerit (and exemplis omnia luce fient clariora)
quomodo perferantur huiusmodi soni ad locum procul distantem nunquam
percontabitur.

33 Ne vero malis and damnatis artibus haec effici quisquam suspicetur; Deo
Opt. Max. test. profiteor atque denuntio, illiciti nihil continere hanc
disciplinam: nihil aut Diuinis, aut humanis legibus repugnans: Arithmeticae,
Geometriae, Musicaeque auxilio plaeraque, caetera si non vsitatis, at legitimis
rationibus perfici, idque sumptu sane mediocri, pene dixeraem nullo: Multa
siquidem praestari possunt in hoc genere, sine aliquo vel vnius Teruntij
impendio.

34 Ac ista quidem cum ^ic se habeant; sapientibus dijudicandum relinquo,
primum an, deinde quantum and ^^ousque haec nostra inuenta Reipub. vtilia sint
futura. Si in primo deficient, moriantur, and sicut Partus abor^iuus, aut lucem
non videant, aut visa ^e tantillum fruantur, sed protinus in^^^eant.

35 Ego enimuro, cum huiusce ^^^is vsum fore permagnum existi^em, tam pacis
quam belli tempore; ^^fficio meo consent aneum duxi, operam meam in ea tradenda
defer; Quod t amen non faciam libenter ita, vt cum passim pluribus
innotuerit, ea suo tempore vti nequeamus.

LECTORI DE AVTHORE.
PRaestat pol Scilo, Artifex peritus;
Demon, Artifici: Artifex sed hic^^
Et Motu prior, atque mayor Art,
Praestat ^^edi^^, D^^^o^^ vel ipso;
Praestat Daemoni and ante^ertit ipso.
Ed. M. Chapter
Aliud eiusdem.
Dic quaeso, si non duce Daemone tanta, quis ergo?
Angelus Hic bonus est?(...)est bonus, Hic.

