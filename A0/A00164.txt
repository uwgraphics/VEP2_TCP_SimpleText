LESSVS IN FVNERE RAPHAELIS THORII MEDICI ET POETAE PRAESTANTISSIMI,

QVI LONDINI PESTE EXTINCTVS BONIS ET doctis omnibus triste sui desiderium
reliquit, Anno 1625.

LONDON, Printed by Edward Allde for Thomas Walkley. 1626.

LESSVS IN FVNERE RAPHAELIS THORII MEDICI ET POETAE PRAESTANTISSIMI,
QVI LONDINI PESTE EXTINCTVS BONIS ET doctis omnibus triste sui desiderium
reliquit, Anno 1625.
TEne Thori obscuris clarum caput addidit vmbris
Pestiferi vis saeua mali? non absque querelae
Et tanto inuidiae cumulo saeuire profanam
In plebem, and solo magnos abdomine Patres
Caeca lues poterat? Cur tu pars maxima cladis?
Cur de te tantum licuit? te maxim vatum
Te Medici Coryphaee gregis? certe illa nocentem
Plus fecit se morte tua quam mill potentum
Funeribus, quam si totam grassante veneni
Profluuio ignauis vacuasset ciuibus vrbem.
Amusae leuis est turbae iactura, resurgit
Absque labor filix, loliumque renascitnr agris
Semine non iacto: sed si Narcissus ab ima
Euulsus radice fuit, si frigore adusta
Vel Rosa, vel Violae, vel mollis Amaracus, aegre
Nec nisi post multum veniunt exculta laborem.
Quae nobis nunc gleba dabit, quae cura secundum
Substituet Thorium? potis est Natura bear
Ingenio, Genium ingenio superaddere curtas
Naturae transcendit opes, Heroica virtus
Raro habet haeredem, doctos dat quaelibet aetas,
Non quaeuis Thorios, concurrant sidera oportet
Omnia coniunctis pariant vt viribus vnum
Vel Medicum insignem vel plenum Numine vatem:
At Thorius fuerat tam foelix, vnus vtraque
Vt pariter foret art potens, promittere vitam
Poeonia, Aonia poterat promittere famam.
Rarus honos paucisque; datus producere vitae
Fila vel inuitis (si fas est dicere) Parcis:
Et mage rarus honos, Parcam exarmare secantem
Cum medicina nequit, pereuntis stamina vitae
Supplere aeterno famae subtemine, and istam
Quae pars est melior, viuendi and ca(...)sa, perennem
Transfer in telam, quam nec liuoris iniqui
Stigmata, nec possint senij corrodere dentes.
Hoc alijs hoc ipse sibi praestare valebat
Versipotens Thorius: quod erat mortale sub vmbras
Ante diem si permisit descendere, fati
Crimen erat, non artis iners vel culpa, vel error
Artificis, quem Naturae non vlla latebant
Arcana: herbarum cunctas cum nomine vires
Nouerat, omnigenum rixas and foedera rerum,
Quicquid and ad Medicos Chymicus calor excoquit usus,
Quinetiam aethereis quicquid descripta maniplis
Lumina mortales influxu operantur in artus.
Vos animae, vos O animae, quas ille minaci
Eripuit monstro cum grassaretur Erynnis,
Spargeret and totam virus ferale per vrbem*
Vos testor; meministis enim and memorare potestis
Quam been de vobis meruit, quam fortiter aegris
Adfuit, and quoties Libitinam elusit hiantem.
Non Cous plus ipse senex deuinxit Athenas
Afflictas contage graui, and lethalibus auris,
Vnde grauem tulit ex auro radiante coronam,
Quam Thorius Luddi dictos de nomine ciues:
Et cunctatur adhuc tanto defuncta periclo
Reddere protractae statuam pro munere vitae
Plumbea gens? certe talem si prisca tulissent
Secla virum, non effigies satis vna fuisset
Non vmbris satis vllus honos mortalibus addi
Consuetus, certe Thorius superaddita bustis
Templa, and fumantes habuisset odoribus aras.
Sed saecli vitio nec sint sua praemia viuis
Nec morte ereptis, iaceat sine vindice virtus:
Non ingrata tamen penitus nostra audiet aetas
Chare Thori, non haec omnes infamia tanget:
Nos tibi, queis tecum communia sacra fuerunt,
Symmistae Aonij, tibi nos aeterna laborum
Praemia mansuras and consecrabimus aras,
Non structas mortali opera, (...)icum 4. (...)liae Re(...).
sed Numinis art
Quo plenum tibi pectus erat, dum ingente cothurno
Aut Magnum infami traiectum pectora ferro, (...)nricum (...)liae Prin(...)em.

Ereptum aut nobis crudeli funere Daphnin,
Aut caneres laeti ludens miracula fumi. (...)ma de Ta(...)o.

Ipse ego de tanto minimus grege carmen ad Aras
Appendam, leget appensum sic forte viator:
Nil opus est hospes biiuges exquirere cliuos
Vt Phoebi afflatum captes per somnia; Diuus
Hic colitur Thorius, totum qui pectore toto
Et Phoebum and Phoebi natum congesserat; istas
Tantum Aras ornare velis violisque rosisque
Et Maneis placare pios: his functus abibis
Et Medicus foelix, and anhelus Apolline vates.
R. A. E.

THorius, Poeta quo nec vllus dignior,
Dignum Poetam nactus est.
Gemella virtus laud sociauit pari
Viuum hunc, and illum mortuum.
Sic ille solitus canere, sic voluit cani:
In morte solum hoc commodum.
Sic approbauit imprimenda dexteri
Equitis Poetae carmina
T. G.


