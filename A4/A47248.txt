AMPLISSIMIS, DIGNISSIMIS, and CONS^ISSIMIS VIRIS. D. IOANNI HALL de DUNGLASS,
EQUITI AURATO BARONETTO, INCLYTAE CIVITATIS EDINBVRGI CONSULI MAGNIFICO: DD.
ARCHIBALDO MUIR, THOMAE WYLLIE, GEORGIO CLERK, GEORGIO HUME Praetoribus
Aequissimis: JACOBO McLURG Aedili Vigilantissimo: GULIELMO MENZIES and M.
HENRICO FERGUSSON illi Urbis, huic Academiae Quaestoribus Fidelissimis;
Caeterisque Urbis Edinb, Senatoribus Prudentissimis, Academiae JACOBI REGIS
Patronis Benignissimis: Theses hasce Philosophicas A.P.D.O.M. Pride. Call.
Quintil. in Auditorio Publico inferiori, ex Mandato Senatus Academici
Propugnandas, D.D.C.Q. HERBERTUS KENNEDY Praeses, and
CANDIDATI.
Adamus Welt. Alexander M^kenzie. Alexander Rule. Archibaldus Deans. Carolus
Delyell. David Barclay. David Dundass. Georgius Dundass. Georgius Stirling.
Georgius Young. Gulicimus Adam. Gulicimus Bigger. Gulielmus Colt. Gulielmus
Couper. Gulielmus Hollyday. Gulielmus Millar. Gulielmus Smith. Henricus
Anderson. Henricus Burn. Henricus Wardlaw. Jacobus Bruce. Jacobus Cramond.
Jacobus Dundass. Jacobus Grahame. Jacobus Guthrie. Jacobus Kinninmonth. Jacobus
Monteith. Jacobus Murray. Jacobus Ramsay. Jacobus Smith. Jacobus Wardlaw.
Joannes Dalrymple. Joannes Denniston. IOANNES FALCONAR. Joannes Hamilton.
Joannes Hannay. Joannes Henderson. Joannes Milling. Joannes Miln. Joannes
Nisbet. Joannes Toland. Joannes Wilson Joannes Wilson alter. Joannes zeaman.
Josephus Mc^ie. Laurentius Iinox. Laurentius Ollphant. Laurentius Wright.
Patricius Richardson. Patricius Rocheld. Patricius Sibbald. Petrus White.
Robertus Horseburgh. Robertus Johnston. Robertus Johnston alter Robertus
Stuart. Samuel Charteris. Thomas Kennedy. Thomas Ogle. Walterus Riddel.
Aut nobis cum stultis vivendum, aut abeundum in solitudinem: immo nosmetipsi
nobis deserendi sumus si stultitiam contubernalem nolumus, Volus: de Tranq.
animi.

MEthodo debita Philosophantem firmi quiddam and inconcussi, fundamenti instar,
ab ipso principio statuere decet, cui possit veritatum illos acervos imponere,
qui foelicius homines ad Coelos evehant, quam Montes montibus impositi Gigantas
olim extulisse perhibentur: Illud autem quod hic pro fundamento est statuendum,
non solum verissimum esse debet, nempe id cui aliae veritates imponi possint,
sed and ejus esse naturae, ut ex eo facile and prompte quamplurimae summi
momenti veritates eliciantur.

II. Nos itaque Philosophiae nostrae specimen edituri pro primo principio and
scientiarum fundamento hoc promulgamus effatum, Illud omne existit a quo
dependet aliud quiddam quod existit: Id vero a quo aliud dependet, est id ipsum
sine quo existente aliud existere non potest: Concesso enim quod id omne est a
quo dependet aliud quod est, facile sequitur eum qui cogitat esse aliquem seu
existere: Et hujus sequelae ratio non est alia, quam quod ea sit Cogitationis
natura, ut dependeat ab eo qui supponitur cogitare h. e. ut nullo cogitante,
nulla sit neque possit esse Cogitatio.

III. Quoniam vero illud existit, a quo aliud existens dependet, exstat igitur
id a quo ego dependeo si modo ab aliquo dependeo, ego enim aliquis sum and
existo: Illud autem a quo ego dependeo, siquidem ab aliquo dependere me
deprehendam, Dei nomine insigniatur: quare nihil aliud requiritur ut inveniatur
Dei existentia, quam ut agnoscam me dependere ab aliquo.

IV. Quod ut manifestum evadat ad meipsum contemplandum propius accedam; nempe
plane perspicio me ejus esse naturae, ut sine quavis assignabili cogitatione
existere possim, nullaque dari possit sine qua non extiterim vel existam; unde
sequitur me ab istis cogitationibus non dependere, h. e. me cujusvis
cogitationis vacuum post tamen existere.

V. Verum ubi pensiculatius mecum ipse reputo, quidnam mihi persuadeat me posse
existere absque cogitatione quavis data, facile adverto eam opinionem ex eo
nasci, quod non possim non assentiri effato isti universaliter vero, id quod
non dependet ab alio, existere posse absque illo alio: Quod tam verum est, ut
terminis semel intellectis, non possit ab ullo negari, tamque egregii in
Philosophia usus est, ut ab eo plurima hactenus obscura lucem possint foenerari.

VI. Nam ex hoc principio deducitur, id quod a nullo alio dependet absque omni
alio existere posse; and cum id quod a nullo dependet quoad suam existentiam,
omni tempore aequales existendi causas habuerit, h. e. nunquam extra se ullas,
oportet ut semper extiterit, existatque; inveniendum itaque est an tale aliquid
detur, quod a nullo dependeat? nempe facile advertimus impossible esse ut
entia omnia non existant: ideoque dispiciendum est an impossibilitatis hujus
fundamentum, seu vis haec infinita annihilationi resistendi, conveniat
unicuique, an potius uni tantum enti.

VII. Estque manifestum eam uni tantum rei insitam esse: Nam cum id quod ab
alio non dependet possit existere sine illo existente, id est, possit existere
eo tempore quo illud aliud non existit, sequitur id quod pendet ab alio posse
aliquando non existere: quia autem distincta ejus sunt naturae ut eorum duo non
possunt a se mutuo pendere, sequitur distinctorum alterum posse non existere;
quod cum de summa rerum distinctarum, una excepta (non enim possunt res omnes
deficere) verum sit, patet impossibilitatem non existendi, seu vim infinitam
resistendi annihilationi, sive Independentiam ab omni alio, rei cuidam ab omni
alio distinctae convenire.

Assumpsimus, ea qua sunt distincta non esse a se mutuo dependentia; hoc est A.
non dependere a B. and B. ab A, hoc ex eo ostenditur, quod data rei existentia,
detur existentia ejus a qua illa dependet, Ergo si ut A. dependet a B. ita B.
dependeat ab A, ex data existentia (...) A. dabitur existentia (...) B, and ex
data (...) B, dabitur existentia (...) A; eruntque adeo A and B. res una, seu
erunt Metaphysice aequales, hoc enim fundamentum est methodi recte utendi
ratione. Ex hisce concludimus.

1mo non posse dari plures res independentes, ac proinde cum plures mei similes
sint, me non esse independentem seu Deum.

2do Corpus, sive rem ex partibus conflatam, non esse rem independentem; tum
enim plura forent independentia quam unum.

3tio Res omnes, una excepta, fuisse productas; illa dicatur Creator; hae
Creaturae.

4to Vim independentiae and omnium rerum productivam, seu Omnipotentiam, pro
eadem esse habendam.

VIII. Ex positis and demonstratis infer tuto possumus, vim independentiae
esse simplicem and rei simplici solum convenire, adeoque Deum non esse
corporeum: Et quod usum non exiguum in Philosophia habeat, vim dependentiae
nullam habere rationem ad vim independentiae primam illam Creatoris
proprietatem, e qua nos omnes alias ejus proprietates colligimus: Nam cum vis
independentiae necessario sit unica, patet vim dependentiae non posse eousque
elevari, ut aequet vel excedat vim independentiae, adeoque vires hasce non esse
homogeneas, and idcirco nullam inter se habere rationem; and cum vis rerum
omnium productiva sit vis independentiae, patet nullam creaturam posse seipsam
producere; Quare Impiisunt Jesuitae, quique cum his faciunt Semi-protestantes
aliquot, qui Creaturas sui productivas esse posse affirmant, docentque dari
posse creaturas quae creare alias possint idque in genere causae efficientis
principalis.

IX. Porro evidens est vim independentiae seu Omnipotentiam, influxu vel
impressu suo nihil amittere; vis enim quae ex eo impressu oritur est semper vis
dependentiae, quae ad vim independentiae nullam habet Rationem; estque adeo vis
diversi generis, ut nihil virium producentium retineat, quibus idcirco nihil in
producendo decedere potuit. Hinc sequitur creaturas neque creare posse, neque
perfectissimas evadere, secus aliquid virium independentiae seu producentium
retinerent, adeoque viribus independentiae aliquid decederet, possetque divina
Omnipotentia exhauriri, quod est impossible; and facile est intellectu quod
genus hominum demonstrationibus hisce impietatis arguatur.

X. Ex positis etiam concludimus, nullam esse Rationem inter mentem nostram,
mentisque cogitationes, cum men's ad eas se habeat, ut se habet vis
independentiae ad vim dependentiae; adeoque men's non est actualis cogitatio,
cum identitas sit ratio.

XI. Concludimus quoque, nulla Accidentia subsistere independenter ab eo, cujus
supponuntur esse accidentia; cum vis dependentiae nulla elevatione, nulloque
incremento, fieri possit vis independentiae: Unde refelluntur Jesuitae,
omnesque Pontificii and spurii aliquot Protestants qui docent accidenti non
convenire actualem inharentiam ut fidem faciant incredibili
Transubstantiationis portento.

XII. Verum ut hanc speculationem, de viribus independentiae cum viribus
dependentiae collatis, absolvamus; operae-pretium fuerit adnotare, quod licet
unica sit vis absoluta independentiae, tamen plures sunt vires relativae
independentiae: Nempe vis relativa independentiae inest and Menti nostrae and
Corpori; Illi respectu cogitationum suarum, huic respectu Motuum:
Animadversione tamen est dignissimum, quod id quod vi suae conditionis dependet
ab A, non potest dependere a B, posito quod A and B sint distincta adeoque
talia ut eorum unum possit esse absque altero: Nam cum habeat, ex Hypothesi vim
dependentiae respectu A, si fingamus id ipsum dependere hoc instanti solum a B,
jam existit vel existere potest absque isto A, adeoque non habet vim
dependentiae ejus respectu, contra Hypothesin: Unde sequitur non posse attribui
Creaturis Potentiam illam Obedientialem quae a Jesuitis conficta est, ut Terram
Coelo possint miscere.

XIII. Supereste videtur ut Relationem Mentis nostrae ad corpora ostendamus,
quod utaccurate fiat, dicendum est quid nos Corporis nomine denotari velimus
and postulemus: Nempe advertimus Materiam, sive rem solidam and parts
impenetrabiles habentem, nonsemper extitisse, sed a DEO productam esse and
dependentem; Rem istam corporis nomine indigitamus, ejus parts impenetrabiles
esse sic ostendimus: Nam si corporis Bipedalis parts duae pedales fingantur se
mutuo penetrare, erit corpus Bipedale ex Hypothesi and non Bipedale, sed
Pedale, quia tantum Pedali aequale. Unde refelluntur qui corporum
Penetrabilitatem Orbi intulerunt, and corporum multilocationem adstruere sunt
nequicquam conati; sic enim corpus pedale Bilocatum esset Pedale ex Hypothesi
and Bipedale, quia Pedalibus duobus aequale.

XIV. Ex hisce etiam refellitur dogma Zenonis puncta indivisibilia astruentis;
quippe quae partibus carent se mutuo facile possunt penetrare, cum si semel
contigua fiant, neutrius pars ulla extra ullam alterius partem consistit. At
licet facile advertam parts solidi se mutuo penetrare non posse, tamen eadem
opera adverto me corporis istius, de quo cogito, parts acie mentis meae
penetrare, adeoque me corpori isti esse intimum, seu me partibus carere, neque
quidquam solidi and impenetrabilis habere; ac proinde mentem non esse corpus
exile, ut Impii quidam asserunt.

XV. Quamvis ergo ea omnia penetrem de quibus cogito, tamen observo me multa
and vidisse, and audivisse, aliisque viis percepisse, eaque semper eodem ritu,
and per actionem vel passionem cujusdam corporis determinati ad animum and
cogitationem meam delata fuisse, de quo corpore, ejusve sive action, sive
passione, nunquam non, saltem vigilans, cogitare sum assuetus, and idcirco
corpus illud meum appello, meque ei unitum esse pronuncio.

XVI. Ex antedictis facile infertur corporis, quamvis minimi possibilis sine
sine divisio, quae res Philosophastris quibusdam adeo incredibilis est visa, ut
corpora ex rebus indivisibilibus componi, Geometria and Natura reclamantibus
docuerint: quorum hominum sententiae demonstrationibus suffulti refragari
tenemur.

XVII. Quia autem corpus est ab omni part in infinitum divisibile, idcirco
vere existunt lineae and superficies eo sensu quo a Geometris usurpantur and
adhibentur, cum a quocunque corpore eae omnes parts abradi possint, quae
Rectitudinem, vel Planitiem Geometricis usibus inservientem, ulla ratione
videntur impedire.

XVIII. Ex his consequitur long falli eos qui affirmant. 1o. Objectum
Matheseos non existere neque esse ens reale. 2o. Ea quae sunt Mathematice
divisibilia non esse divisibilia realiter. 3. Diagonalem Quadrati non esse
realiter and Physice majorem latere, sic enim quae distant plus quam quinque
pedes cum dimidio, non distarent nisi quatuor pedes.

XIX. Divisibilitas corporis mobilitatem partium ejus infert; motus vero nobis
est, Mutatio distantiae corporis ab aliquo trium punctorum non in directum
jacentium: Nec differt haec Motus definitio a Cartesiana, nisi quod loco omnium
corporum ambientium in Cartesiana adductorum, tria solum ad Motum determinandum
sufficientia assumuntur.

XX. Motus alius est Absolutus, alius Relativus; hujus effectus sunt nulli,
Phenomenon quam plurima; Illius vero effectus sunt Impulsus in corpora Objecta,
and vires recedendi ab axe Motus circularis: Relativum autem ab Absoluto
distinguere magnam Philosophiae Naturalis partem constituit.

XXI. Corporum se mutuo moventium Leges hae sunt generales. 1. Corpus omne
perseverare in statu suo quiescendi, vel movendi uniformiter in directum, nisi
quatenus a vi impressa cogitur eum mutare. 2. Mutationem Motus esse
proportionalem vi impressa, and fieri secundum lineam rectam qua vis illa
imprimitur. 3. Actioni corporis in corpus aqualem semper esse reactionem,
eamque in contrariam partem dirigi.

XXII. Ex hisce paucissimis facile inveniuntur omnes leges Motus in quocunque
genere corporum a Recentioribus demonstratae: Unde redarguntur imperitiae
impudentissimae qui aserunt actiones Physicas non esse Geometrice expendendas:
eodem Jure asserere potuissent veritatem in Philosophia Naturali non debere
methodo recta and accurata investigari.

XXIII. Denique ex hisce consideratis, praesertim Lege tertia, invenitur vires
corporum imprimentes ad impressas non esse ut vires independentiae ad vires
dependentiae; cum Imprimentes Rationem habeant ad impressas, and ad impressum
and ictum minuantur, vel aliquando prorsus tollantur: Quod iis quae se habent
ut vires independentiae and dependentiae non potest evenire. (...)

Edinburgi, Excudebat Haeres Andrea Anderson, Regum, Usbis, and Academiae
Typographus: Anno DOM. 1690.


