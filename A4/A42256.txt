ROBERTI GROVII CARMEN DE SANGUINIS CIRCUITU, A GULIELMO HARVAEO ANGLO, PRIMUM
INVENTO. Adjecta sunt, MISCELLANEA QUAEDAM.

LONDINI, Typis R. E. Impensis Gualteri Kettilby, ad Insigne Capitis
Episcopalis in Coemeterio D. Pauli. 1685.

Ad LECTOREM.
QVid hunc non ingenii, sed otii mei partum in lucem protulerit, si tua
intersit scire, paucis accipe. Inambulabam forte cum Viro quodam amicissimo,
doctissimoque, and, uti fit, variis de rebus sermones serebamus. Cumque ille
improviso satis peteret, ut Circuitum Sanguinis, quem Gulielmus Harvaeus
invenerat, Latinis versibus exponerem; mirabar quod homini in mentem venerit,
qui rem per se satis perplexam, and a nemine antehac tentatam, a quoquam
exigeret; nedum a me, qui in Poetarum numero nomen meum nunquam professus
fueram, neque quicquam in eo genere scripseram, nisi quod mihi aut Magistrorum
metus, aut Amicorum preces excusserant; atque annum tum, opinor, duodecimum de
versu faciendo ne per somnium quidem cogitaveram. Initio itaque renuebam
strenue; cum vero nihil negando proficerem, nisi ut ille vehementius instaret,
pareo prope invitus, and ad inusitatum mihi opus accingor. Vbi processeram
aliquantulum, sensi me in brevia, and salebras incidisse: illud igitur quicquid
erat operis, rei difficultate perterritus abjeci. Quod annos aliquot apud me
neglectum jacuit; atque aeternum, puto, jacuisset, nisi Amicus alter, egregius
Naturae Rimator, and humaniorum litterarum amantissimus, obnixe petisset ut
inceptum illud meum ad exitum perducerem. Me certe hujus instituti jam
poenitebat, illius tamen precibus tandem victus, superiore hyeme, cum de Febre
quartana languerem, and graviora studia prohiberent Medici, id quod susceperam
horis succisivis, and carptim, uti poteram, absolvi.

Postquam quaedam ad clariorem rei explicationem facientia praemiseram,
Harvaeum de Sanguinis Circuitu disserentem induco, atque ea etiam attingentem
quae deinceps, de Animalium praesertim Generatione, Scripturus esset. Cumque
meminissem eum alicubi de iis mentionem fecisse, quae de Insectis, eorumque
ortu notaverat; graviterque questum esse eas Vid. Harv. de Gener. An. Exerc. 68.
chartas, in quibus ista, aliaque descripta fuerant, militum rapinis periisse;
arrepta hinc occasion, ipsum de omni Bello Civili, mirisque, quae apud nos
factae sunt, rerum conversionibus vaticinantem facio. Tum quaedam de
felicissimo Regis in Angliam adventu praelocutus, nonnulla de Societate Regia,
Optimi, Clementissimique CAROLI auspiciis instituta, paulo prolixius adjicit,
quasi summis Philosophiae Naturalis incrementis delectatus; atque inde ad
Sanguinis Circuitum, quasi fluctu quodam delatus relabitur. Haec aliaque
aspersa sunt, ut te, Lector, aliqua saltem varietate recrearem.

Opusculum istud, qualitercunque absolutum, Viris aliquot Poetices pariter, ac
Medicinae peritis ostendendum curavi; cumque illi nihil in eo magnopere
reprehenderent, alii vero edendum putarent, illud ego in publicum prodire
passus sum. Adjunxi praeterea quaecunque mihi, aut puero olim, aut juveni
exciderant, quae quidem reperire potui; pleraque ante sparsim edita, reliqua
nunc de lacera papyro descripta sunt; neque alia sane de causa, nisi ut in
mediocrem fasciculum excrescerent. In his nonnulla sunt quorum argumentum a
Poetarum genio quam maxim abhorrere videatur. Sed mos est apud
Cantabrigienses, ut quicunque aliqua de re in Comitiis disputaturi sunt, de ea
amicorum aliquis carmine quasi praeludat. Hinc quaedam ad Medicinam, and
Jurisprudentiam spectantia reperies; iis autem caeterisque, quae nunc damus, si
pro humanitate tua veniam concesseris; indigneris quantum voles, neque haec
solum, sed and mea omnia iratissimis Grammaticis relegenda tradas; imo mihi
gravius etiam quam nunc succenseant Musae, Gratiaeque omnes, si unquam posthac,
vel tribus versiculis, aut ipsi, aut tibi molestus fuero. Vale.

ERRATA.
Page 11. lin. 28. Quod, leg. Quid. Page 16. lin. 17. Number, leg. Nam. P. 18.
lin. 25. Sithera, leg. Cithara..

CARMEN DE SANGUINIS CIRCUITU, A GVLIELMO HARVAEO ANGLO, Primum Invento.
MUsa mihi, causas memora, quo ferveat igne
Sanguis, quam rapido exundans torrente feratur;
Quid venam repleat; cur tensa arteria pulsu
Perpetuo micet, alternis residensque tumensque;
Quidque intermisso praecordia verberet ictu.
Non haec, docta licet, veterum cognoverat aetas;
Non haec Phillyrides Chiron, non ipse Machaon
Non Amythaonides; non haec pulcherrima vidit,
Quamvis discissis cuncta indagaret in extis,
Abderitani cultor celeberrimus horti:
Nec tu, magne Senex, Coa qui missus ab urbe,
Ut male suspectos tua pelleret herba furores,
Risisti merito insani deliria vulgi.
Nec solers Phrygiis ortus Galenis in agris,
Quem cognata diu mirata est Roma medentem,
Grataque posteritas omni venerabitur aevo:
Nec Caesalpinus; nec tu, praeclare Soavi,
Olim Phaebaeas inter notissime turbas,
Qua Padus irriguos foecundat gurgite campos,
Quaque Antenoreas Neptunus protegit arces,
Et circumfusis tutas amplectitur undis:
Sed, quem felici laetata Britannia partu
Edidit, Harvaeus, notum per secula nomen,
Harvaeus monstrator erat, primusque latentes
Expediit causas, priscisque incognita seclis
Eruit e tenebris, piceamque abscedere nubem
Jussit, and obscuris accendit lumina rebus.
Hic etenim varios expendit sedulus usus
Membrorum, mentisque aciem per singula mittit
Sollicitus, sectisque animantibus inspicit omnes
Morborum tacitus seeds; secumque requirit
Unde trahant lentae renovata incendia Febres;
Et quo font, quibusque exundet fluctibus Hydrops;
Quid maciem inducat; quid iniquo pondere Splenem
Attolat; quae vis faciat lapidescere Renes:
Has ille atque alias moriendi mill figuras,
Vestigatque animo, mortisque pericula long
Summovet, and medicas Parcis instantibus arts
Opponit prudens, atque omnia mente volutat;
Nec putat in membris vitalem haerere liquorem,
Tardaque per longos protendere stagna canales,
Sed ruere, and celeri circum vertigine ferri.
Convocat interea lectos in tecta sodales,
Queis praeclarae arts, and sacra Epidauria cordi:
Atque, ait, experiar mihi quae comperta videntur;
Sintne satis perspecta, and certis cognita signis;
An vanae tantum species, and amabilis error
Me noscendi avidum falsa sub imagine ludat.
Arreptumque Canem obtorta cervice prehensum
Tollit, and in mensa resupinum ponit; at ille
Arrectis horret villis, and brachia morsu
Appetit, and magnis ululatibus omnia complet;
Et pedibus pugnat. Sed nulli obsistere fatis
Fas est. Harvaeus validis complexibus urget;
Atque infelicem, and luctantem plurima frustra,
Per mediam extendit tabulam; tum fune reductos
Innectitque pedes, and vincla tenacia stringit.
Cumque ita porrectus metuens, pavitansque jaceret
Ille miser, trepidans artus, and pectus anhelum;
Tum placide aspiciens vinctum, sic ore profatur.
Non me, inquit, feritas animi, non dira libido
Crudelem facit, aut saevi inclementia cordis:
Sed mihi mente ima, totisque recepta medullis
Laudis sacra fames nolentem talia cogit
Moliri, and lenes abigit de pectore sensus.
Fert animus caecas naturae aperire latebras;
Occultas olim rerum perquirere causas;
Captivumque diu vinclis exolvere verum.
Certum est magna sequi, and tectas, penitusque remotas
Explorare vias; quo flumine sanguis agatur,
Quo duce liventem inficiat nova purpura venam.
Tu, quanquam infandos miser experiare dolores,
Immeritamque feras paenam, solamen habeto
Mortis, quod fato non sis jugulatus iniquo;
Quod neque disruptus rabiosi dente Molossi
Occideris, nec te consumat pigra senectus.
Nam neque, per fossas, foedamque ignobilis ulvam
Projiciere Canis, nec tabo membra liquescent;
Nec tu nocturnis raptus laniabere monstris,
Nec putrescentes corvus populabitur artus.
Sed si (quod fore confido) mihi docta Minerva
Riserit indulgens, votisque vocatus Apollo
Annuerit caeptis, nunquam tua fama peribit;
Sed quacunque mei pertinget gloria facti,
Tu quoque notus eris, totoque legeris in Orb
Clarus, and aeternum vives moriture Lycisca.
Talia narrabat surdo, dextraque coruscos
Cultellos effert, gladiisque micantibus instat.
Ut vero vulnus sensit fera, corpore toto
Contorquet sese, and fremitu gravis intonat acri;
Et simul infrendit nudatos spumea rictus,
Dente, oculoque minax frustra; tremor ilia pulsat;
Exercetque ferox vanam sine viribus iram.
Namque illum summo conantem insurgere nisu
Intorti cohibent nodi, clavique trabales.
At Senior nullo turbatus murmr pergit,
Et rigidos enses, and inexorabile ferrum
Perque leves tunicas, perque ultima viscera ducit;
Intentusque operi extremi penetralia Ventris
Pandit, and incisas properans divellere carnes,
Illas hinc atque hinc manibus detrudit; and inde
Introrsum adnutans fumantia conspicit exta.
Hic Jecur immensum vasto se pondere jactat,
Et tumet, and Tyrium vincit splendore venenum;
Sic pulchrum nitet, and nativo fulgurat Ostro.
Haec domus, ut fama est, tenerorum tristis Amorum;
Hinc procul intentans saevus sua tela Cupido,
Mollia languenti succendit pectora flamma.
Sive hic vi magna, and multo percocta calore,
Immutata novum sumunt alimenta ruborem:
Seu potius nimio sanguis flagrantior aestu,
Hic faecem nocuam, atque acri flavedine Bilem
Exuit ardentem, and latices deponit amaros.
Quod superest oleo, and molli pinguedine lentum
Et servat longos, faciles and concipit ignes.
Hinc autem contra, and diversa in sede recumbit
Splen, and mole minor, facieque obscurus, and usu.
Hunc levibus perhibent Pulmonem agitare cachinnis;
Aut succum austerum, atque humores colligit atros;
Aut escam subigit, stomachoque infundit acetum.
In medio jacet ingluvies, barathrumque macelli
Ventriculus, magni protensus imagine sacci.
Huic appensa olidas circumstringentia faeces,
Intestina haerent, variosque inducta per orbs,
Multiplici gyro sinuosa volumina torquent.
Haec membrana levis nexu complectitur arcto;
Perque illam niveas cernit prorepere fibras,
Quas primus docta detexit Asellius art;
Lactiferasque vocat lactis de nomine venas.
Pancreas, and Renes, plura and miracula rerum
Transilit, aut strictim, and festino lumine lustrat;
Alta petit, vitaeque arces invisere gestit.
Stat supra expansum fama memorabile Septum,
Altera carnoso pars est circundata limbo,
Altera Pergameas imitatur lucida pelles;
Et per transversas aequo libramine costas
Tenditur, atque imas superis discriminat oris.
Incipit hinc primum hirsutus se attollere Thorax,
Molliter inflexus curvatae more carinae.
Hunc natura parens, venturi praescia, firmo
Costarum vallo, and solido muniverat osse.
Hic etenim assiduo motu praecordia Pulmo
Ventilat, inque vices hauritque, and rejicit auras.
Hic Cor quod reliquis voluit praecellere membris
Ipse Pater, medium sublimi in sede locavit.
Sed neque summus honos, neque propugnacula prosunt;
Ille cruentatas mergens in pectora palmas,
Omnia crudeli properat discindere ferro;
Irrumpitque aditus, laxataque claustra revellit.
Tum vero occultae seeds, vitaeque recessus
Ostendunt sese, and Cordis domus alta patescit.
Ipsum autem tenero affultum Pulmone superbum,
Interiore cubat tecto, and penetralibus imis;
Vitalesque omni diffundit corpore succos.
Nunc penitus tota intentis compagine nervis
Tollitur, and stricto tumidum mucrone minatur,
Intentatque ictus; nunc fibris molle solutis
Decidit, and subito flaccescens languida circum
Demittit latera, and cono procurrit acuto.
Nec mora, nec requies; rapido sese ocyus Euro
Colligit, and motus servat, repetitque priores:
Atque iterum assurgens solidum densatur in orbem;
Atque iterum in longum pendentia fila remittit.
Nam Natura sagax pariter nobisque ferisque
Mira art in geminas divisit Corda Cavernas;
Quae modo turgentes ingesto rore tumescunt,
Et mox emisso subsidunt sanguine. Nempe
Nil stabile, immotumque datum est mortalibus aegris;
Nec sine continuo ducenda est vita labor;
Exoptata quies mors est. Cor mobile pulsu
Perpetuo quatitur, trepidatque: ex Cord superno
Quatuor enatae procurrunt ordine Venae,
Hinc binae, atque illinc; facies non omnibus una,
Non idem est habitus. Pars crasso tegmine tuta
Albet, and inclusos occultat cauta liquores.
Pars tenues tunicas, pellesque induta nitentes,
Purpureum ostentat laticem, livensque fatetur
Internos minio nativo ardescere tractus.
Illas spiritibusque tumens, and turgidus inflat,
Has leni placidus percurrit flumine sanguis.
Verum Cord omnes, and eodem font coortae,
Grandescunt primum, and fluvio majore feruntur;
Post autem angustos subito tenuantur in amnes,
Inque canaliculos aliosque aliosque tributae,
Decrescunt sensim; filisque extensa minutis
Exta per, and carnes, atque omnia membra vagantur,
Vivificum cunctis afflantes artubus ignem.
Haec aliis olim satis explorata relinquit.
Ast ipsum interea cupidum nova cura fatigat;
Quis Cordis molem exagitet labor, unde calentes
Accipiat succos, and quas extrudat in oras;
Quo fluat exundans per aperta foramina Sanguis,
Sanguis qui inducto venarum tegmine clausus,
Ambiguos trahit anfractus, and fallit eundo.
Sic ubi lentus Arar tacito per pinguia repit
Culta gradu, lenique pererrat pascua rivo,
Incertum est parts has, an labatur in illas:
Cum vero injectas accepit gurgite moles,
Et trabibus fraenantur aquae, vehementior exit,
Mutatusque fremit, superatoque aggere spumans
Saevit, and in Rhodanum violentas concitat undas.
Ergo placet tepidos amnes, cursumque ruentis
Sanguinis obstruere, and nodo constringere Venas.
Sunt geminae ante alias insignes mole, modoque;
Illam jure Cavam vocitat Romana juventus,
Hanc olim Graii dixerunt nomine Aortam.
Contiguis pariter labuntur fluctibus ambae,
Et socios ambae spargunt per corpora ramos.
Hanc Harvaeus, and hanc oculisque animoque remensus;
Forte Cavam primo tenui complexus habena,
Amplum intercludit filo cohibente canalem,
Obsepitque vias. Atque hic, mirabile visu!
Qui propior Cordi sanguis dilabitur ultro
Cordis in Auriculam, depletaque sanguine Vena
Concidit, and vacuas jungit sine flumine ripas.
Qui vero excelsa Vitae distabat ab arce
Longius, astricto praeclusus stamine, caeptum
Sistit iter, magnoque attollit Vasa tumore:
Distentas tunicas, and claustra obstantia pulsat,
Implicitos nequicquam ardens perrumpere nexus.
Postquam haec Harvaeus solerti mente notarat,
Ipse manu nodos, and vincula linea solvit.
Tum subito emissus per mota repagula sanguis,
In patulas Cordis cellas, and tecta refertur.
Haec ubi visa seni, multumque expensa sagaci;
Arripit ingentem, vincloque innectit Aortam.
Omnia nunc diversa videt, nunc altera surgit
Naturae facies. Nam qua longissima Vena
Perplexos ultra nodos porrecta jacebat,
Mollior elapso flaccescit sanguine; sed qua
Interius spectat, Cordi conjuncta sinistro,
Dura riget, succoque superveniente tumescit.
Allabensque liquor, spatiis conclusus iniquis,
Aestuat introrsum, vitalemque ampliat orbem,
Et prope disrupti intendit retinacula Cordis.
His etiam rite expensis, simul omnia circum
Laxat vincla Senex; magno simul impete sanguis
Emicat, and prono decurrit concitus amne:
Corque vices peragit, renovatque arteria pulsum,
Quantum efferre valent moribundi languida membra.
Harvaeus, qui cuncta animo securus obibat,
Constitit attonito similis, paulumque moratus,
His tandem charos dictis affatur amicos.
Vos quibus alma salus curae est, qui sacra medentum
Pocula miscetis; quorumque potentibus herbis
Fata retardantur, miserumque extenditur aevum;
Accipite haec animis, memoresque recondite vestris;
Et veras demum vitae cognoscite causas.
Dissimiles Venae varios formantur in usus;
Hae primum acceptos pleno de Cord liquores
Carnibus instillant, and toto corpore miscent;
Regressos illae in Cordis penetrale refundunt.
Principio sanguis font eluctatus ab uno,
Conjungit vires, and magno flumine fertur;
Post autem in rivos scindit sese usque minores.
Tunc iter obscurum ingrediens, caecosque meatus,
Exiles Venarum apices, and parvula lentus
Vasa subit majora petens; and semper eundo
Auctior, immensus redit in praecordia torrens.
Nam velut irrigui fontes, fluviique minores
In Thamesin leni deducunt murmr lymphas;
Ille novo fluctu, and lato spatiosior alveo,
Crescentes undas sinuoso in Nerea tractu
Promovet, ingentique impellit flumine Pontum.
Haud aliter summo rediens e corpore sanguis:
In tenues primum Venas, parvosque canales
Insinuat sese; subito majora redundans
Vasa petit; tandem collectos undique rivos
Inque Cavam cogit, ripisque coercet eisdem.
Illa gravis tumet, and refluo distenta liquore
Partem oneris ponit, Cordisque eructat in oras.
Quod simulac sensit venientis pondera succi,
Tenditur, and rigidum, and massa majore gravatum
Omnibus insurgit fibris, multaque potens vi
Sanguineum amplexans laticem constringit; at ille
Qua data porta ruit: Pulmonem protinus omnem
Proluit, and tetrum exhalans de pectore fumum,
Aetheria nimium fervorem decutit aura;
Atque inspirato vitales aere flammas
Suscitat, and raptim caelesti accenditur igne.
Tum nitor effaeto redit, and nova gloria succo.
Jamque sinum Cordis laevum fulgentior intrat;
Atque inde in vastam magna vi pulsus Aortam
Prosilit, illa ictu distenditur, and simul omnes
Expansi toto subsultant corpore rami.
Sanguinis hoc iter est, atque haec via regia vitae:
Perpetuis agitur gyris membra omnia circum;
Atque iterum in Venas, iterumque in Corda recurrit;
Itque, reditque viam, celerique reciprocus aestu,
In sua conversus vestigia volvitur amnis,
Atque indefessum peragit circumfluus orbem.
Hunc motum, hos cursus innexa, solutaque Vena
Monstrat, and extantes diversa in part tumores.
Non etenim instabili fertur pede mobilis humor;
Ut levis Euripus dubia revolubilis unda:
Sed certis semper gradibus pergitque, reditque.
Nam qui perluto veniunt e corpore succi,
Promptior his in Cor lapsus, via tuta patescit:
Sed refluis validum opposuit Natura Tridentem,
Et terna clausas munivit cuspide portas.
Quique e compresso pelluntur Cord liquores,
Exitus his facilis datur, at remeantibus obstant
Claustra, and Lunatae stantes in limine Valvae.
Verum haec ipse equidem modicis conclusa libellis
Expediam; atque alias rations insuper addam;
Cur Medicus leni constringens brachia nexu,
Cum gravis accensas populatur flamma medullas,
Inferius Venam secet, and qua proxima Carpo est:
Quid faciat nodos varicoso in poplite; quidque
Sanguinis impediat subitum per prona relapsum;
Pluraque purpurei laticis monstantia cursus.
Tum genitale arvum, and vitae primordia pandam;
Ut genus humanum, pecudesque, and caerula monstra,
Cuncta ovo exorta, and Puncto saliente creata.
Nec nostram effugient, quantumvis parvula, curam,
Quae miranda magis, subtili texuit art
Natura, and primum adductis prorepere fibris
Jussit, mox pictis volitare per era pennis.
Forsitan haec etiam, non multum ingrata, docebo;
Ni mea crudelis compilet scrinia miles.
Nam mihi nescio quid laevi men's aegra minatur;
Arma procul video, and fulgentes aere catervas.
Quae rabies animi, quae tanta insania Cives
Perculit ingratos; atque in sera praelia raptat
Felices nimium, Carolo regnante, Britannos?
Hei mihi! quas clades, and quos inimica tumultus
Fata parant? cerno stagnantes sanguine campos;
Cognatasque acies alterna caede rubentes.
Quod sibi vult Styge prorepens Consessus ab ima;
Diraque regali perfusa cruore bipennis?
Ante precor mors atra graves mihi condat ocellos,
Quam videam illius casus, lacrymasque diei.
Eheu! quam variis jactabitur Anglia fatis!
Principio in miseram immanis dominabitur Hydra:
Sed ferus obscaenum Serpens caput exerit Orco,
Terrificos spargens oculis flammantibus ignes,
Oraque sanguineis turpatus lurida guttis;
Inque ipsam ruit ille Hydram; and de sede suprema
Dejicit, and rursus tenebrosa in Tartara mittit.
Mox aliam ipse Hydram nocte, and pallentibus umbris
Evocat; hanc subito, nec opino vulnere mactat;
Atque indignatus Stygias detrudit ad undas,
Sibila tentantem frustra, and capita aegra plicantem.
Tum spoliis Divum solioque superbit eburno:
Et tria squamigero Sceptra impius arripit ore.
Jamque novo laetus regno, rebusque secundis
Exultat, vacuaque furens bacchatur in Aula*
Cogitur hic etiam infernas transnare paludes.
Tum latebras tristes, atque horrida tecta relinquens,
Erepit gracilisque, pigerque, and frigidus Anguis;
Sed solo armorum sonitu tremefactus inani,
In deserta fugit, caecoque reconditur antro.
Extemplo faedis horrescunt omnia Monstris;
Qualia nec vastis sitiens alit Africa campis,
Nec varius salso pascit sub gurgite Proteus.
Harpyiasque, Hydrasque truces, verasque Chimaeras,
Ignotasque olim species faecunda ministrant
Tartara, nocte atra, and densa caligine tectas;
Luctantes secum, atque in mutua tela ruentes.
O Pater! O Fessis tandem succurre Britannis!
Et tot pressa malis, tantisque attrita ruinis
Anglia duret adhuc; atque omni functa periclo,
Excelsum nitidis iterum caput inserat Astris.
Nescio quis gelida insolitus mihi fulgor ab Arcto
Exoritur, dubioque illustrat lumine terras.
Rarescunt tenebrae, victaeque Aquilone sereno
Diffugiunt nubes; latum Sol igneus orbem
Attollit, totoque abscedunt aethere nimbi.
Monstra novis radiis, subitaque exterrita luce
Horrendas seeds, and Tartara nota revisunt;
Praecipitique fuga in patrium referuntur Avernum.
Fortunata Dies! quibus exornare triumphis!
Quos miseris tandem plausus! quae gaudia portas!
Delitiae Angliacae gentis, Regumque propago
Carolus alter adest, sceptrisque potitur avitis.
Stant gemini circum Fratres; Ille aureus alter
Gratanti ingreditur similis; tristissima nubes
Alterius caput obscura ferrugine cingit.
Regale ambo latus stipant: Hic pergit in Urbem
Clamores inter laetos, and vota suorum.
Hunc sequitur Pax alma, and pleno Copia cornu,
Et pietas, and prisca fides, and gloria rerum.
Quae neglecta diu, pedibusque obtrita jacebat
Relligio, antiquum sumit rediviva nitorem,
Caelestique iterum affulget placidissima vultu.
Quid non efficiat tanti praesentia Regis?
Illius auspiciis doctorum illustre Virorum
Concilium accitur; totoque ex Orb frequentes
Convenient, iisdem succensi pectora curis.
Quisque suum pulchra caput obvincire corona
Ardet, and audaci palmam decerpere dextra.
Namque animum exacuit savor; and sub Principe crescit
Laudis amor, studiisque accenditur aemula virtus.
Neve inimicitiae tali in certamine. Sed quis?
Ille quis est claro Divorum sanguine cretus,
Quem scriptis, factisque, admirandisque repertis
Insignem, nobis mittit glacialis Ierne?
O quanta! and quae turba Virum comitatur euntem!
Cumque ipso parili gestit procedere gressu:
Omnes ingenio praestantes, artibus omnes.
Non tot Cumaeo folia abripiuntur ab antro;
Atque abrepta levi volitant ludibria vento:
Non tot Cecropiae, depastis floribus Hyblae,
Autumno glomerantur apes, cum rauca resultant
Era, and caeruleus resonat tinnitibus ether.
Neve illi tenues, dubiaque ab origin Formas,
Argutasque secant nugas; sed pondera rerum
Solliciti tractant, verique cupidine tacti
Singula pertentant; certatim nobile semper
Fervet opus, magnoque evolvunt cuncta labor.
Quicquid in immensi jactatur limite Mundi;
Quicquid Pontus habet, quicquid spirabilis aer;
Quicquid Terra parens summove in cortice gestat,
Aut imis occultat inexplorata cavernis;
Nil illi praeclusum, intentatumve relinquunt;
Omnia rimantur. Felici indagine multa
Inveniunt; aliisque investigata refingunt
In melius. Quaecunque olim ter Maximus Hermes
Tentavit, quoties caluit Memphitica fornax;
Quaeque Syracusio descripta in pulvere Vati,
Barbarus immiti abrupit Problemata ferro;
Quaeque ignarus adhuc causarum, viscera vidit,
Dum frustra inversis extis inhiabat Aruspex,
Venturam exquirens sortem, mentemque Deorum:
Illi quotidie versant, animoque manuque
Omnia Scrutantes; illis Natura reclusas
Pandit opes, neque se nebulis obscura recondit.
Illi concretas moles, and corpora dura
Igne domant, subitoque sua in primordia solvunt.
Et Lunae, Solisque viam, and labentia coelo
Sidera describunt radio, and quibus Orbibus errent
Terribili horrendum rutilantes crine Cometae.
Serpents atros, Pisces, genus omne Ferarum
Art secant summa, and spirantia membra revolvunt;
Fibrillas omnes, and vasa minutula quaerunt.
Atque illis nostrum si fors superare laborem
Contigerit, mihi jucundum est, and amabile vinci.
Conscia men's recti sibi gaudet; splendida nunquam
Facta premit, minimumque alienis invidet ausis.
Hos fama ad superos fulgentibus evehat alis;
Nos quoque posteritas aliquo signabit honor,
Qui primi Cordis certa rate findimus aequor,
Ignotosque olim vitae tranavimus amnes.
Talia fatidico Senior de pectore fundit.
Interea diris Animal cruciatibus aegrum,
Immanes patitur secto Thorace dolores.
Cor tamen ad solitum accingit sese usque laborem,
Et validis primum, and crebris micat ictibus; at mox
Segnius, and raro respondet verbere; Pulsu
Ancipiti tremit, atque incerta fluctuat unda;
Tum fatis victum cadit, immotumque quiescit.
Ferreus abscondit morientia lumina somnus,
Horrentesque rigent artus, calor ossa relinquit.
Harveides animo pervolvens cuncta, Canemque
Exanimem spectans; Quo te, inquit, fata tulerunt?
O mihi si raptum in lucem revocare liceret,
Et fugientem animam gelidis infundere membris!
Sed prohibent Parcae, and nullo jam carmine Manes
Flectendi: vel si tantum medicamina possent;
At me irae superum terrent, and Apolline natus
Fulmineo extinctus jactu. Quid nunc tibi tandem
Pro merito egregio, and vitae pro munere reddam?
Nec tu defunctus planctu laetabere inani;
Nec tua solabor pretioso fata sepulchro,
Ista levem Culicem vano splendore coronent,
Quem brevis ingrati pastoris sustulit ira;
Formicamve vagam, quam incautam succina gutta
Implicuit, pinguique revinctam rore peremit.
Major honos tibi debetur, tibi gloria major.
Namque tui generis Procyon, and Sirius ardens,
Inque domos Superum, and stellantia tecta recepti:
Quin tu etiam aetherias conscendas tertius arces.
Tu quoque caelestes inter numerabere flammas;
Sublimique procul radians fulgebis in Axe.
Neve Canis vestro in caelis formosior Astro
Ullus erit, non qui rabioso sidere tostos
Urit agros, non qui Leporis vestigia latrat.
Number neque lethalem in terras jaculaberis ignem.
Inducens hominum generi morbosque, famemque;
Nec sata, nec pecudes insano fervidus aestu
Extingues: sed laeta tuo, and flaventia culta,
Atque salutiferas herbarum lumine vires
Augebis, floresque in prata virentia sparges.
Ignibus innocuis, and amica lampade mundum
Lustrabis, medicasque, haud nunc inglorius, arts
Aeterna, placidaque nitens moderabere flamma.
Haec ubi dicta; omnes, sua quisque in tecta, recedunt,
Harvaei famam, ac lauds super astra ferentes.
Miscellanea.
CARMEN Quod recitatum est in Schola Wintoniensi cum post tres septimanas
instarent solennes Discipulorum Feriae. 1652.
JAM Sol Eoos a tergo liquerat Indos,
Et medium peragebat iter; cum forte sub umbra
Sepositis recubans curis, clamoribus altos
Complebam montes, and inani carmine valles.
Nec querulae volucres, nec Ver, nec Thessala Tempe,
Nec liquidi fontes, nec odorae gratia Florae,
Nec nobis ventura dies, nec roscida prata
Jam cantanda mihi; nec enim mea labra perennes
Hauserunt unquam latices; ignoscite Sylvae,
Et date jam fesso veniam; sunt altera vobis
Carmina sunt Vates alii, mea fistula vestras
Deficit in lauds; at quae me sors regat edam.
Septima cessit hyems, and septima vertitur aestas,
Ex quo me Genitor teneris huc misit ab annis;
Tempore jam ex illo tantum Parnassia saxa,
Pegaseasque Deas, and Phoebi numen adoro
Anxius; and nondum sperati culmina Pindi
Visa mihi, at cunctos incassum impendo labores,
Vanaque sollicitae perierunt acta Diei.
Cum vero ardentes submersit in aequore currus,
Composuitque diem Phoebus, requiemque reposco
Defessus; tetricae fervent per tempora curae,
Et mentem eripiunt; and vixdum prima soporis
Munera concipio, subito cum clangor ad aures
Pervenit, and dulces jubet evanescere somnos.
Nempe hoc assidue; nec spes, nec meta laborum;
Nulla dies sudore caret, nec gaudia pergunt,
Nec dilecta quies; tantum noctuque diuque
Pallidus incumbo chartis, and verso libellos:
Hic nobis mos est, miseris haec vita Poetis.
Talia deserta nequicquam in sede querebar.
Ecce! autem interea propero moestissima gressu
Ipsa Thalia venit, tristisque in devia tendit,
Hei mihi! qualis erat passis per colla capillis!
Et laniata comas, and saucia pectora planctu;
Pullaque funestos vestis protexerat artus;
Et Cithera ex humero gradienti appensa sonabat.
Vix been cognoram gemitu cum talia reddit.
Venit summa dies, and lamentabile satum
Aoniae; sordent Musae, Parnassia sordent
Limina; calcatis Laurus conjuncta Myricis
Usta jacet, mediisque iterum superinnatat undis
Delos, and exagitur ventis; exaruit humor
Castalius nisi jam lacrymae, fletusque sororum
In fontes abiere novos. Jam Delphica liquit
Templa, sacrasque domos, and nota oracula spernit
Phoebus, and ipsa suas Tritonia despicit arces.
Saepe malum hoc nobis, memini, dirissima Cornix
Dixerat, and Stygiae lugubri carmine Stryges.
Per noctem auditae voces horrore replebant
Montem omnem, and mediis visae in peneralibus umbrae.
Vidimus and Citharas nullo tangente moveri;
Infandum dictu monstrum! ter conscia fati
Contremuit Cortyna, and ter vox maestu recessu
Venit ab interno; terque imo mugiit antro.
Sed men's laeva fuit, nec quid portenta monerent
Novimus, at demum expertae nunc omnia scimus:
Nunc miserae in cunctas terrarum trudimur oras.
O utinam subito terra absorberet hiatu
Infelicem animam! quid longae taedia vitae
Demoror? Aetnaeos jaculetur Jupiter ignes
In caput hoc, pectusque meum. Quid saeva Deorum
Numina compello? mea sunt quae postulo Divos.
Dixit; and in densis ubi me conspexerat umbris
Moerentem, and dirum sub pectore vulnus habentem:
Te laeti casus, inquit, melioraque nostris
Fata manent; tristes abeant de cord dolores,
Et frontem fugiant nubes; tibi prospera cedent
Omnia, nec tardo venient tua gaudia gressu.
Ter septem Hesperio tingent se gurgite Soles,
Et totidem Eoo surgent de gurgite Soles;
Tum certo ventura tibi quae pendulus optas.
Tum positis liber studiis, curisque solutus,
Indulgensque animo tunicati gaudia ruris
Percipies, and laeta procul florere videbis
Pascua; tum celsos inter discurrere montes
Fas erit, and latos Canibus circundare saltus.
Aut etenim Damam, aut grandi clamore fugacem
Terrebis Leporem, aut adiges in retia Vulpem.
Aut rivos propter placidos, and amoena fluenta
Pisciculos unco suspendes callidus hamo.
Aut tibi frondosa captanti frigus opacum
Sub Platano, viridique sedenti in margin ripae,
Calculus in nitida numerabitur aureus unda.
Aut tu floriferi projectus gramine campi,
Passibus ambiguis tonsos errare per agros
Lanigerosque greges, armentaque bucula cernes.
Interdum and molli cum tu prostratus in herba
Sole sub ardenti lassus, sitiensque jacebis,
Tum subito blandus componet lumina somnus,
Atque improvisus tibi jam defessa resolvet
Membra sopor, placidamque dabit per corda quietem.
Haec tibi cum faciles concedunt otia Divi,
Si nostri meminisse placet, non grandia bella,
Horriferasque tubas, non Arma, Virumque sonabis;
Sed tenues ori, gracilesque aptabis avenas;
Pastorumque ignes, duraeque Amaryllidis iras,
Et ruri ereptum flebit tua fistula Daphnin:
Daphnin, qui nuper sylvarum gloria late
Per populos sua jura dabat, Siculosque volentes
Mitibus imperiis, and amica lege regebat.
Non illo melior quisquam, nec amantior aequi:
Ille and Pana frequens precibusque and Thure colebat*
Et Themidi excelsas aras, and templa locabat;
Et pariter Musas, calamosque sovebat agrestes.
Florebant colles, and pinguia prata virebant;
Implebantque auras teneris balatibus Agni,
Laetaque securae tondebant arva capellae;
Et lupus a stabulis, and ovilibus abfuit Ursus.
Sensit, and invidit belli furialis Enyo,
Immisitque novos pacatis gentibus ignes,
Et plebem incendit studiis, and cuncta tumultu
Miscuit, and longam rupit discordia Pacem.
Non decor arboribus, non sylvis prisca manebat
Gloria; non pecudes ad pabula nota ruebant;
Non Tellus imbre assiduo, sed caede madebat
Infelix, and strage virum; passimque per agros
Corpora Pastorumque, oviumque aggesta jacebant.
Atque olim liquidus, visuque argenteus amnis
In mare purpureas urgebat decolor undas;
Omnia squallebant, faedoque horrore rigebant.
At populus rabie, furiisque accensus iniquis
Saevit adhuc animis. Quae tanta insania Cives
Perversos agitat? quae mentem afflavit Erinnys?
Et sacra, atque aras, temerataque jura queruntur;
Atque infanda pati discunt; causamque malorum
Daphnin clamabant, ingrato murmr Daphnin
Ad poenam ficta pro Liberate vocabant.
Atque illum dura comprensum compede stringunt;
Illum ah! crudeles miserando vulnere mactant,
Et sacrum pulchra caput a cervice revellunt.
Illum Pastores suspiravere cadentem;
Illum and pugnantem Nymphae, and flevere jacentem;
Illum and tu, si forte vacat, plorabis ademptum;
Et tumulum slore, and Cytiso consperge virenti.
Non ut nunc maerens serulaque metuque coactus
Invitos aegro extundes de pectore versus;
Sed faciles Elegos, injussaque carmina fundes,
Nullius horrescens vultus, irasque Magistri.
At cum te votis multum exoptata revisit
Aurea libertas, casus ne despice nostros
Me cape fortunae comitem, sociamque viarum;
Ipsa libens ducam, and patrio te in limine sistam.
Talia dum memorat, celeri per devia cursu
Fugit, and errantem contermina sylva recepit
Ex oculis; sed quae mihi vaticinata canebat
Componunt animum, and grata spe pectora mulcent.
IN FAEDUS INTER ANGLOS, ET Confaederatas Belgii Provincias Pactum. 1653.
CAeperat immanis saevire per aequora Mavors,
Et bella in nostro detonuere freto.
Haec ut ab informi Triton conspexerat antro,
Fundit ad aequoreum talia dicta Jovem:
Huccine vesani progressa licentia ferri?
En! etiam in vestris Mars dominatur aquis!
Et tibi praereptum pateris, Pater optime, regnum:
Quo tandem credis res tibi stare loco?
Saepe ego cum placidam caperem sub rupe quietem,
Territus horrifico saepe fragore fui.
Mirabar pulchro tam crebra tonitrua coelo;
Mirabar toties emicuisse polum.
Ast ubi cognoram, risi Cyclopea tela,
Discat and hinc, dixi, Jupiter esse Tonans.
Nam saepe innocuae vibrantur ab aethere flammae
Nec raro fatuum fulmen ab axe venit:
Hic nunquam raucum casso cadit impete telum,
Cum vomit ardentes ferrea canna globos.
En! ubi mutatas fusus cruor inficit undas!
Vix credo Eoum sic rubuisse vadum.
En! ubi truncatos piscis depascitur artus!
Propugnatores en! vorat ille suos!
Aspice qua laceras absorbuit unda carinas:
O! subito, Genitor, quam potes affer opem.
Quod si nec precibus, nostro neque tangere voto;
Aspice qui populi tam fera bella gerant.
Illinc stat valida stipata Britannia class;
Hinc trahit innumeras Belgia torva rates.
Utraque complexu tellus latet abdita vestro;
Illa tibi multum debet, and illa tibi.
Hae precor ut stabili socientur foedere gentes,
Et vetus abrupta lite resurgat amor.
Dixerat: and tumida exardens Pater aequoris ira,
Quid tibi cum nostris, Marspiter, inquit, aquis?
Extemplo tortum posuit Bellona flagellum,
Marsque cruentatos lentius egit equos.
Tum quoque Neptunus ridens, non praetia rursus,
Non bella in nostris finibus, inquit, erunt.
Hinc est quod positis subito mitescimus armis,
Hinc cingit nostras mollis oliva comas.
Quid me quae fuerit belli fortuna rogatis?
In pace hac, de quo quisque triumphet, habet.
PROVE. xxi. 17. Qui amat vinum, and unguentum, non erit dives.
Ad PONTICUM.
STulte, inter violas recubans, and amoena Rosarum,
Atque hedera vinctus nocte, dieque bibis:
Et bibis, and blandi non sentis damna veneni:
Res tibi cum poto diffluit ipsa mero.
Assyrium tibi dives Onyx diffundit Amomum,
Et semper Nardum, Cinnama semper oles:
Tali fortassis nares capiuntur odore;
At non est lucri, Pontice, talis odor.
IN OBITUM G. C. S. T. B. Coll. D. Joan. Cantab. Soc.
ERgo jaces; nec te lacrymae, nec vota tuorum,
Nec medicae poterant te retinere manus.
Sed neque te rapuit fatum, neque torrida febris
Pectora continua pressit anhela siti.
Non ita festino venit mors improba gressu,
Non tela in pectus torsit acuta tuum;
Sed fluidum lenta Pulmonem tabe peredit;
Cordaque vicina laesit iniqua lue.
Quae reliquos armis, and aperto Mart trucidat,
Callidior facta, est insidiata tibi;
Quaeque alios simul, and perfecto funere tollit,
Te quasi partitim Parca perire jubet.
Nam dum tot libros, and tanta volumina versas,
Dum Latiis Graias sedulus addis opes;
Dum legis, and relegis, totoque Orient requiris
Verbula retrogrado currere docta pede;
Irrepens incauta subit praecordia tussis,
Tussis in hospitium non been grata suum.
Hinc tibi prima mali radix, hinc mortis origo,
Hinc maesto madidas tingimus imbre genas.
Nam tibi dum tetrae bibitur fuligo lucernae,
Credo ad funeream te vigilasse facem.
Ergo hunc dirus amor Musarum, hunc cura peremit,
Hic nimia victus sedulitate jacet.
Quid mirum insomnes qui tot traduxerat horas,
Si been jam multos dormiat ille dies?
Dantur Pharmaca humores Elective moventia.
HEi mihi! quam vario torquentur viscera morsu!
Heu! quam dissimiles morbi mihi corda fatigant!
Heu! quibus insidiis pereo, quam dispare fato!
Huc Pituita ruens praelargo pectus inundat
Flumine, and assiduo in Pulmonem depluit imbre.
Illic praecipiti flamma flagrantior ardet
Bilis, and insano praecordia decoquit aestu.
Jam Chaos antiquum rediit, jam corpore in uno
Aestatemque hyememque vides; jam faedera poscunt
Et calor, and frigus; positis jam discolor armis
Africa pallentem veniens amplectitur Arcton.
Hic pigro concreta gelu mihi membra ligantur;
Illic continuae comburunt omnia flammae.
Sic qua Sulphureo late patet Aetna camino,
Undantem fumum, and crebras vomit ore favillas;
At qua non rutilat vertex, ubi deficit ignis,
Perpetuas alit illa nives; juvat usque tueri
Mitia securis incendia juncta pruinis.
Haud alia ratione premor; simul ardet, and alget
Corpus, and in miserum insurgit frigusque, calorque.
Et medicas jam posco manus, Epidauria supplex
Templa adeo, and priscas aras, and numen adoro;
Atque hanc languenti fundo de pectore vocem.
Quicunque has aedes, atque haec delubra Deorum
Incolis, exaudi, and laetam mihi porrige Plantam
Quae tam multiplici medeatur sola dolori.
Finieram; subitoque Deus mihi talia fatur
Ex adytis, imoque horrendum sibilat antro.
O! utinam sineret rerum jam conditus ordo
Dissimiles uno medicamine tollere morbos!
Sed vetuit Natura Parens; cum jura darentur,
Non voluit quicquam tantos agitare triumphos;
Neve unam cunctis dominari humoribus herbam.
Divisa imperia, and partitas provida vires
Distribuit plantis; hinc est quod promptius illa
Torpenti gelidum deducit corpore Serum;
Illa movet Bilem, nigros fugat altera fumos.
Nam sive occulto cunctarum faedere rerum,
Congenerem succum, and similem trahat herba liquorem,
Seu tectis pugnent odiis, and milite fuso
Victrici cedat plantae contrarius humor;
Frustra in tot morbis eadem medicina bibetur.
Nam Natura sagax, cum leges poneret Orbi,
Uni odia, atque uni innatos astrinxit amores.
Ergo diversis armantur viribus herbae,
Plantaque purgatrix proprium sibi deligit hostem.
Gravidis Venae sectio compertere potest.
QUaenam haec obeso praepedita corpore?
Vides ut alta carne praepingues genae
Tumeant; ut ampla membra vix portent pedes?
Ut tota prorsus mole desudans sua
Laborioso lenta prorepat gradu?
Sed pergit ad nos, fessa tam gravi malo
Veniens ab art quaerit auxilium tua,
Quid, stulte, ferrum stringis, and timida manu*
Suspendis ictum? forte parcendo necas.
Crudelis istaec exulet clementia:
Impacta tetrum sanguinem cuspis bibat;
Et perforatis fortiter canalibus,
Exiliat ater missus e Vena cruor;
Saniesque facto proruens vulnusculo,
Pulchre nitentes inquinet patellulas.
Sit faeta certe; tu tamen frustra times,
Ne copioso destitutus pabulo
Nimium citato pergat in lucem pede
Jejunus infans; nempe quod reliquum manet
Satis superque est: justior metus subit,
Ne foeculentis innatans humoribus
Fastidiosus respuat cibum puer.
Quicunque vano captus incassum metu,
Gravidis malignum sanguinem mitti vetas;
Quia obsoleto luderis delirio,
Insanienti vena tundetur tibi.
Impossible est dari Panacaeam.
QUid nobis Panacen, and miras objicis herbas?
Quid tam magniloquus Panchymagoga crepas?
Pocula cur toties eadem repetita propinas?
Ad solitam dubious nauseat aeger opem.
Nequicquam Coa tantum speramus ab art;
Non valet in cunctis una medela malis.
Nam modo ferventi Succensus torreor aestu;
Mox subito videor diriguisse gelu:
Nunc male combustae Lybies minus aret arena;
Nunc improvisis diffluo totus aquis:
Hic caro laxatis pendet mollissima fibris,
Hic cohibet durus saxea membra tumor.
Quaenam tam varios depellit planta dolores?
Quaenam ita multiplici vi medicina valet?
Siccet, and humectet, caleat, rigeatque necesse est,
Et simul induret, molliat illa simul.
Tam sibi dissimilis si sit Panacaea, Chimaera est;
Nec juvat in morbis ficta medela meis.
Sed quia non possum per te, Panacaea, valere,
Per me, sic visum est, tu Panacaea, Vale.
Omnis Generatio fit eodem generali modo.
FRustra tumescens garrula jactitat
Ledaea proles sidereum genus;
Frustraque mentito superbit
Progenies oriunda Cygno.
Omnes eodem nascimur ordine.
Quodcunque lato amplectitur ambitu
Vel Terra Matter, vel frementi
Oceanus Pater in profundo,
Vitalem ab ovo ducit originem.
Natura constans nec titubat pede
Incerta lapsanti, nec errat
Instabili furibunda curru.
Non illa saxo nixa volubili
Insana nutat; nec celeres quatit
Pennas, nec ala deviante
Aetherias vehitur per auras.
Sed firma perstans invariabili
Vultu stupendum Protea despicit;
Nec ponit, aut sumit figuras
Arbitrio variantis aevi.
Quicquid supernum prodit in aethera,
Cuicunque Natura artifices manus
Admovit, uno certa ritu, and
Consimili generavit ortu.
Fidejussor datus in una instantia non tenetur in causa Appellationis.
Digest. 46. Tit. 7. Judicatum solvi.
L. 20. Cum apud Sempronium.

CUm te jura vocant, cum te clamoribus urgent
Causidici, and dubio stasve, cadisve foro;
Si placet, and tua res hoc postulat, optime Quinti,
Augeat ut parts officiosus amor:
Ipse tibi fidam permitto in faedera dextram;
Et rogo pars damni cedat ut una mihi.
Sed tamen hac vellem me condition ligari,
Ut jubeas certum litibus esse modum.
Victus abi, nec frustra animo nova praelia verses,
Cum causae fuerit Lex inimica tuae.
Quid juvat incassum nodosa lacessere jura,
Iratamque iterum sollicitare Themin?
Non ego tantarum Legum discrimina novi;
Nec volo te toties anxius usque sequi.
Si Leges alias iterataque jurgia poscas,
Mutatoque velis Judice jura dari;
Sat mihi sit primis caput objectasse periclis,
Et semel obstrictam non violasse fidem.
IN Auspicatissimum Serenissimi REGIS CAROLI II. Ad Suos Reditum.
ERgo iterum laetas fas est agitare choraeas,
Neglectamque diu sollicitare Lyram.
Quae modo demisso maerebat languida vultu
Anglia, turbatas dilaniata comas;
Nunc sua victrices mittit per tempora Laurus,
Et tremulam festo sub pede pulsat humum.
Cui modo nec Thamesis, modo nec circumfluus humor
Suffecit tristi rore rigare genas;
Nunc antiqua suis depromit Massica cellis;
Reclusoque fluunt Caecuba vina cado:
Fistula nec solitas diffundit plumbea Lymphas;
Nysaeo cessit vitrea Nympha Deo.
Adventans Carolus nobis haec gaudia fecit,
Post nubem optatum redidit ille diem.
Sic conturbatis ubi pontus inhorruit undis,
Atque atrox fluctus accumulavit hyems;
Notus Amyclaeo effulgens cum Castore Pollux,
Pacifico tumidas igne serenat aquas.
O gratum sidus! quam suavi luce coruscas!
Quam pulchrum Eoo tollis ab orb caput!
Pensilia innumeris resonant clangoribus era;
To certum est ista Relligione coli.
Ipsaque multiplici collucet sidere tellus,
Aemula stellantis, te redeunte, poli.
Cum quondam medio fluitaret in aequore Delos,
Immotum tenuit natus Apollo solum.
Non aliter vario vexata Britannia fluctu,
Caesaris adventu constabilita stetit.
O sacra Majestas! tu nobis Divus Apollo;
Tu Stator populis Jupiter esto tuis.
IN OBITUM HENRICI GLOCESTRENSIS, ET MARIAE ARAUSIONENSIS. 1661.
QUaenam illa lento maesta procedens gradu?
Quid immerentes laniat incassum comas,
Et lassa multo corda singultu quatit?
Agnosco vultum divitis Britanniae,
Et ora crebris irrigata fletibus.
Nunc fessa durum lumina in coelum levat;
Nunc ore dubium pectus adducto ferit;
Variisque celsum motibus quassat caput,
Et in omne demens colla rejectat latus,
Incerta secum murmurans: habitu quoque
Confessa casum, praenitentem purpuram
Dispunxit atris inquinata sordibus.
Lauro Cupressum junxit, and suspirio
Tristi tenella strangulavit gaudia.
Namqun heu! Britannos semper asperius premis
Fortuna mendax, and triumphorum decus
Ingens acerbis obruisti luctibus;
Et nos dolosos inter amplexus necas;
Ro^eamque foeda nube conspurcas diem.
Sic cum corusco lumine ornatus Pater
Phoebus, sereno medius incedit polo;
Ingra a sis^it Luna fraternum jubar;
Et orb nigro sidus auratum tegit.
Jam cuncta festis personabant lusibus;
Nec jam canoras aere ferali tubas
Horrebat Anglus, sed Lyram, and dulcem chelyn,
Citharamque molli motitabat pectine.
At inchoatos pompa lugubris jocos
Turbat, feroque frendit aspectu minax
Mors, and recentem territat rictu chorum;
Binasque dextra jactat insultans faces.
Pieria primo fulmine obstupuit cohors,
Tumidosque fluctus littore inclusit suo.
Sed cum tremendum fata geminarent malum,
Divulsit adversum aggerem exundans dolor;
Lacrymaeque rupto proruentes obice,
Largo rigentes imbre merserunt genas.
Regina nostras Thamesis in parts venit;
Trahitque secum Mosa sociales aquas;
Et ipse Rhenus flumine immenso tumens,
Caputque tristi vinciens arundine,
Nobis amico congemiscit gurgite.
Haec funera omnes orb toto defleant;
Tantos dolores una non tellus capit.
IN NUPTIAS SERENISSIMI Caroli Secundi Magn. Brit. etc. Regis, ET ILLUSTRISS.
CATHARINAE Potentiss. Lusitaniae Regis SORORIS UNICAE.
JAm ponto redit alta quies; jam lenior aura
Componit pelagi rabiem; positoque tumultu
In nova pacati coierunt faedera Venti.
Non jam saevit hyems; non jam volvuntur aquarum
Ingentes cumuli; nec turbant aethera nimbi.
Sed lentis Zephyrus volitans super aequora pennis
Aequali placidas afflatu laevigat undas;
Aut suavi tremulos crispat spiramine fluctus,
Et brevibus rugis sulcat mare; nulla procellas
Sidera progignunt, non fax inimica Capellae,
Non Hyades pluviae, non importunus Orion.
Ecce! autem interea mites pulcherrima puppis
Radit aquas; mollique fluit per caerula lapsu;
Et proram Angliacas fulgentem obvertit in oras.
Stant circum naves aliae, pinusque minores,
Fulmineaeque trabes, quas huc obsessa remisit
Africa, quae mediam incolumem denso agmine cingunt.
Hic etiam elatum praefers, Neptune, Tridentem
Placaturus aquas, si rupto carcere frendens
Irrueret Notus; aut Junonis jussa capessens
Aeolus insanis laxaret vincula Coris.
Formosa attollunt comptae Nereides ora,
Pulchrius extantes undis, and suave canentes,
Pulsantesque cavas festivo carmine rupes;
Et Scopuli resonant Hymenaeis; omnia late
Collucent tedis, facibusque jugalibus ardent.
An Thetis Aemonium jam dedignata cubile,
Natumque Aeaciden; peregrina ad littora tendit
Enuptura Jovi? Quid tanto Numine plausu
Laeta parant? aut quos ducunt, agitantque triumphos?
Jam certus video pictas adnare carinas,
Et magnam nostris Catharinam sistere terris.
Illam avidi expectant, and amica voce salutant
Purpurei Proceres; totoque in littore fervet
Aemula Plebs, vastisque ferit clamoribus astra.
Reginam interea festae longo ordine Nymphae
Sacrata ingenti pompa in Pallatia ducunt;
Regalesque struunt epulas, and vina coronant.
At tu quae Divam, Jove fortunante, tulisti
Sacra ratis; non te jactabunt fluctibus Austri
Atroces; nec tuta minas horrebis Iberas.
Jam licet inventos repetas securior Indos;
Jam tua jussa ferent ambustis vultibus Afri;
Jam flavam Tagus in Thamesin devolvet arenam
Largus, and ipse Pater fluvio pretiosior ibit,
Et Tartessiaco rutilabit fulgidus auro:
Usque adeo in melius cuncta haec connubia mutant.
Tu vero Regina fave, quae faedere gentes
Junxisti stabiles, and certa pace ligasti;
Concordes longum ducas, and suaviter annos:
Et pallens decimum cum Luna expanderit orbem,
Parvulus excelsa Carolus tibi vagiat aula.
Hunc Musae nascentem, atque hunc Tritonia Pallas
Respiciat, Charitesque piae cunabula versent;
Hunc victrix Bellona suis enutriat ulnis.
Cumque inter Superos praesens, Auguste, recumbes
(Qui veniat tibi serus honos) hic trina capessat
Sceptra manu, and populos patriis virtutibus ornet.
IN BELGAS TRIUMPHANTES Cum Celcissimi Illustrissimique JACOBI Ducis EBORAC*
Auspiciis Navali praelio victi essent.
QUid mirum est festas Batavos agitasse choraeas,
Cum sugeret toto Classis inulta mari?
Scilicet invicto multum est cessisse Jacobo;
Quaeritur ex ipsa lausque, decusque fuga.
Saepe precor similes ducas, bone Belga, triumphos;
Proveniant laeti sic tibi saepe dies.
Ad LIBELLUM Suum.
EXiguus liber es, nunquam tamen auctior exi;
Scilicet aur paulum desipuisse sat est.
FINIS.

