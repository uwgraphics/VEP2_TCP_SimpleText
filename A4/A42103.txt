DISSERTATIO, Quae complectitur NOVA EXPERIMENTA UTILES QUE OBSERVATIONES Circa
AQUAM MARINAM, Secundum eorum ARTEM, quibus Regium DIPLOMA concessum est,
DULCORATAM: Serenissimo Principi CAROLO II.

Magnae Brittanniae Regi Humillime oblata.

Offerebat Nehemias Grew, M. D. and Societatis Regiae Londinensis, utriusque
Socius.

Londini, Excudebat J. Gain.

Serenissimo Principi CAROLO II. Magnae Britanniae Regi.
Serenissime Princeps,
AQuae marinae dulcificatio non incelebre argumentum ingeniosorum colloquiis
modo praebuit; neque id immerito cum res sit magni momenti, perutilisque futura
non solum navibus mercatoriis sed (quantum conjicio) Regiis etiam classibus ac
Praesidijs Portubusque seu Urbibus maritimis quavis in orbis plaga quae
salubriori aqua destituitur.

Quidquid autem hac super re dicto opus est ad tres sequentes Propositiones
stabiliendas conducit.

PROPOSITIO I.
Aqua marina facile, tuto commode and quantitate sufficient, in usus
navigantium communes dulcorari potest.

PROPOSITIO II.
Ea aqua sic dulcorata, sive ad extinguendam sitim, sive ad cibos coquendos
diluendosve adhibeatur non minus salubris est quam alia quaevis qua nunc
utuntur Nautae.

PROPOSITIO III.
Oritura denique ex hujus aquae usu commoda impensas omnes molestiamque (si qua
in ea dulcoranda occurreret) long multisque modis superabunt.

Propositionis primae fides, esto penes illustres viros quibus REgium Diploma
concessum est, qui been norunt id sua maxim interesse, sive existimationem
suam, sive emolumentum pensi faciant, eam rem compertissimam habere, quam
Majestati vestrae totique Terrarum orbi promittunt. Instrumento scilicet, cujus
Diameter tres and triginta uncias non superat, sub navis cujuscunque foris vel
in ipsa Navis culina posito sine quavis fumi molestia, atque incendii periculo
nullo, viginti quatuor horarum spatio, Nonaginia circiter aquae marinae congios
dulcorari posse. Quot satis superque essent centum and viginti hominibus, si
sex librae aquae singulis quotidie in potum praeberentur: and tamen quatuor
librae, imo vero tres penuria premente aequa sufficiensque mensura putatur.

Promittunt porro facili rem totam negotio and levi cura peragi posse. Et licet
diver sa sit in diversis plagis sal sedo maris; eanden* fore ubique
operationem. Neque discriminis quidquam interesse inter aquam quae primum, and
illam quae postremum sale suo exoneratur. Et quidquid demum illud'est quod in
machinam post aquam immittendum erit, eodem modo quo sal aut farina in ollam a
Coquis, injicitur; adeo ut idem nauta qui potui conficiendo praeficitur, alijs
etiam inter navigandum munijs sufficiat.

Quod ad secundam Propositionem attinet: Authorem habemus virum celeberrimum
Dm. Robertum Boyleum Aquam hoc artificio dulcoratam aeque salubrem esse and
propotu ordinario idoneam, ac aliam quamvis Londini in usu. Et ab ingenioso
quodam Collegij Medicorum Londinensium Socio, satis ad rem apposita Comparatio
facta est, hanc inter aquam atque alias quae ibidem optimae judicantur.

Quotquot insuper e Collegio rogati fuere, re prius examinata, scripto,
nominibus suis subsignato, testati sunt; se hanc aquam existimare saluberrimam.

Nihilominus fretus Majestatis vestrae gratia, hanc rem experimentis aliquot
palam prolatis probandam suspiciam. Quam provinciam vel eo nomine libentius
assumpsero, quod nec emolumenti ex hoc negotio orituri particeps futurus sim,
nec adinventi gloriam mihi arrogem.

Aquae optimae Indicia, quae vel a Medicis; vel ab experientia docemur, haec
sunt, nempe Perspicuitas, Tenuitas, Dulcedo, Mollities; Levitas, Durabilitas,
Puritasque seu Simplicitas: quae si huic aquae praecipue adsint; nemo ut opinor
sanioris judicii, ejusdem salubritatem posthaec suspectam habehit.

Perspicuitas ejus in silicino sive crystallino vitro satis dilucide apparet;
reputanti tamen mihi varios esse caloris frigorisque gradus quos cum sensus
nequeant distinguere humani ex solo Thermometro dignoscimus, in animum venit,
etiam dari aliquos, perspicuitatis gradus, quos oculi nisi aliqua art adjuti,
percipere non valiant: quod sequenti experimento patebit.

Si quis aliquot vini gallici rubri guttas affuderit Aquae Marinae dulcoratae
(illi dico quam Dulcoratores nostri conficiunt and in qua ego hoc experimentum
and sequentia feci) eidem pallidum quendam ruborem Hyacinthinum eumque
clarissimum conciliabunt. Si totidem guttae ejusdem vini, in eandem aquae
fluvialis quantitatem, licet in cisterna per subsidentiam clarificatae
infundantur; aqua mox turbida and velut atramenti guttula tincta apparebit:
Prodente scilicet, vino parts opacas, quae prius latebant oculique aciem
effugiebant.

Idem experimentum, Marinae dulcorotae Tenuitatem demonstrat; nec minus eam
preparandi modus, non sine ignis adminiculo: nam and ipse Hippocrates, and usus
etiam quotidianus, Coctionem inter alios methodos aquam attinuandi comprobavit;
hoc est, ad separandas particulas crassiores in eadem innatantes, quaeque ex
sola aquae coctione subsidere solent. Quin and magna pluvialis aquae portio
(qua tenior rariorque nulla est) e Marina per calorem Solis evaporata distillat.

De ejus Dulcedine ex ejusdem tum odore, tum sapore pronuntiare licet: Optima
enim aqua, quemadmodum and haec de qua sermo instituitur, Odorem nullum reddit.
Saporis quoque est quasi expers. Non inficias eo, modicum Alcalini salis, pro
quorundam Hydropotarum palato, dulcedinem quandam, sive saporis gratiam aquae
(uti sal pulmento) conciliare. Et proinde, ab his aqua e puteo exantlata
reliquis praefertur. Veruntamen ea aqua, tum a plerisque Hydropotis, tum ab
omnibus alijs, pro optima habetur, quae velut insipida est, and nullum Saporem
exhibet praeter quandam mollitiem, qualis haec est, de qua nunc agitur.

Neque hanc Mollitiem gustui tantum, sed etiam Tactui exhibet. De hac qualitate
Tinctores atque Lotrices (quorum in extremis digitis ingenium est) aquae sapone
commixto accuratissime solent discernere. Si dispar quidem caloris gradus sit,
aut dispar saponis proportio aquae commixta, dispar eventus sequetur.
Quapropter, ut satis exact fiat experimentum; in semi-libra aquae e puteo
exantlatae and sufficientur calefactae, si dimidia Saponis dram dissolvatur;
aqua difficillime in spumam excitabitur; sed turbida and coagulamentis
inequalis conspicietur; and spuma, ubi concidit, sive in superficiem aquae,
sive quam aliam rem, materiem quandam mentitur adiposam, and tactu interim
percipitur duriuscula. In aqua vero fluviali ad eundem gradum calefacta atque
eadem. Saponis proportione commixta, Spumo long sublimior, ac breviori tempore
exurgit; eidemque subjecta aqua clara and aquabilis videtur.

Aqua Marina Dulcorata, si pari examini subdatur, Tamisinae vel etiam novi Rivi
aquae (vulgo dicti The New-River Water) par bonitate, imo vero potior
invenitur. Nam and Sapone in ea dissoluto clarior apparet, and in spumam aeque
laudabilem, breviori tempore, and minore Saponis proportione commixta,
extumescit. Adeo ut Lotrix, cui experimenta haec facienda, and illas aquas
inter se comparandas mandaveram, cujus quaeque aqua generis esset, penitus
ignara, affirmarit eam, quae erat Marina Dulcorata, plus effecturam cum unica
duntaxat Saponis libra and quadrante.

Est and illud hic loci notatu dignum, quod optimae aquae spumam rite
tumescentem dabunt etiam frigidae: qualem and frigida Marina dulcorata
praestabit.

Eadem aeque Levis est ac alia quaevis communis aqua. Quod open Hydrometri quale
Itali ad probandam Levitatem atque inde salubritatem aquarum usurpant,
manifestum fit. Istiusmodi Hydrometri collum aliquot graduum notis aequaliter
distantibus signavi deinde illud sequentibus septem aquis seorsim immersi, in
quibus pro cujusque gravitate aut levitate plus minusve submergebatur.

In aqua ex antlia in vico vulgo vocato Chancery Lane, quae ponderosa est, vix
ad primum seu infimum gradum subsidit.

In aqua ex antlia in Ptochotrophio Christi, exact ad infimum.

In aqua canalitia, e vico vulgo vocato Cheapside, ad secundum aut prope.

In aqua Tamisina, aqua novi Rivi, and in Fontana distillata, and in Marina
dulcorata ad tertium fere gradum. Unde constat, eam aquam prioribus tribus
leviorem esse, posterioribus Levitate saltem aequalem.

Neque vero ullum genus est aquae, quod diutius manet incorruptum. Siquidem
omnis aquae corruption ex quatuor hisce modis, auteorum aliquo se prodit; nempe
aut Saporis, odorisve vitio, aut quia turbatur, aut ex superficie pellicula
bullisve obsita, aut ex materia aliqua in fundum praecipitata. Nihil autem
hujusmodi huic aquae contigit; etiamsi tum in umbra tum radiis Solis exposita,
per quatuor menses apud me steterit; apud alios vero, supra novem permanserit.
Neque ulla subit dubitandi causa, quin multis annis in eodem salubritatis statu
sit duratura.

Aquae optimae ultimo commemorata virtus erat ejusdem Puritas, hoc est,
Simplicitas sive partium Homogeneitas.

Illud ut cumque non negaverim, in omni aqua Nitrum aliquod aereum latere. Sed
quale a Nitro vulgo sic dicto natura long discrepat and quod nulla art
(saltem mihi hactenus nota) ita ab aqua est separabile ut se videndum praebeat.
Ab hoc Nitro, ego reor Aquam, refrigerantem suam qualitatem praecipue mutuare:
and quando aqua congelatur non id fieri quod tunc temporis duntaxat istum
Nitrum aerum inbiberit; sed quod tanquam ad Plethoram Saturatus aer, uberiorem
ejusdem quantitatem, tum in aquam detrudat. Sicut enim aqua ad Saporis gratiam
Saccarata, licet non sufficienter ad generandos chrystallos, tamen saccarata
est; ita omnis aqua, ea proportione Nitri istius aerij imbuitur quae ad vim
frigorificam, sufficiat etiamsi non ad congelationem.

Istiusmodi Nitro aereo Omni aquae concesso, illam quae, quoad caetera omnia,
simplicissima est, Medici semper optimo jure existimarunt saluberrimam.
Quemadmodum enim Aer, cum medium sit, cujus open de coloribus judicamus, penitus
diaphanus and ab omni color immunis esse debet: similiter and aquam, quae
alimentorum est vehiculum, simplicissimam and ab omni qualitate, praeter eidem
essentiales, liberam esse oportet. Et siquando eam alia quavis qualitate
impregnatam cupimus; non propter alimoniam, sed ad medicinam habita ratione id
volumus.

Jam vero Puritas ista, sive partium Homogeneitas, si cui demum aquae certe
Marinae dulcoratae tribuenda est; quod aliquot experimentis conabor
demonstrare. Eademque opera causas aperiam, unde aliae oriuntur ejus virtutes.
Scilicet, Mollities, Levitas, atque Durabilitas.

Primo itaque, hujus aquae Mollities, ex ejusdem Puritate provenit; id est, ex
ejus a quocunque Salis corrosivi genere, sive Alcalini, sive Marini, sive Acidi
immunitate.

Ad hanc rem probandam Aquae duriores ex puteo exantlatae and fontanae aliquot
atque Fluvialis in Vasis vitreis, at optime vitriatis seorsim evaporentur.
Puteales non Modicam Salis residui quantitatem ostendunt. Congius aquae ex
antlia in Vico cancellaria (qua nulla in hac urbe salsior invenitur) prope tres
drachmas exhibebit; non quidem Aluminosi salis, prout vulgo habetur, sed
Alcalini and Lix- ivialis, aut istiusmodi, tum sapore, tum aliis qualitatibus
apprime aemuli. Fontanae plus minusve hujus Salis, licet exigua quantitate,
continent. Aquae Fluviorum eo pene carent. Quorum trium Aquae generum, Primum
quidem durissimum, ultimum omnium quae in usu communi sunt, mollissimum est. Et
tamen cedit mollitie aquae marinae dulcoratae: prout supra citato experimento
satis constabat.

Neque vero quidquam salis Marini in aqua marina dulcorata remanet. Nam hujus
aquae, vel etiam Fluvialis remilibrae, Dram Saponis dimidia permista,
spumam, ut ante villimus, laudabilem generat. At si in istiusmodi aquam
immittantur duodecim aut tredecim granula Salis communis, sapone postea in illa
dissoluto, coagulatur aqua, and quae excitatur spuma, brevi subsidet, and
tanquam exungia innatat, uti solet in aqua puteali.

Porro nihil Acidi in ea latere credendum. Nam si quis Olei Vitrioli septem vel
octo guttas aquae fluvialis semilibrae affuderit, nulla spuma orietur, etiamsi
quantitas Saponis aucta fuerit.

Quod si quis suspicetur tamen spiritus Salis aliquantulum, una cum aqua, vi
ignis elici: ea sic refellitur objectio. Si Spiritus Salis guttas septem aut
octo Aquae Fluvialis semilibrae immiscuerit, videbit spumae generationem
impediri: imo vero, guttis duabus vel tribus instillatis, idem prorsus effectus
sequitur.

Unde manifest patet, Aquam Marinam ex eorum art quibus Regium Diploma
concessum, dulcoratam, ideo esse omnium mollissimam, quia est omnium maxim
pura; hoc est ab omni Salis genere penitus immunis: si modo exceperimus Nitrum
illud aereum, omni aquae connaturale and a quo vim refrigerandi praecipuam
obtinet.

Si quis adhuc pertinacius contenderit, unicum salis granum aut unicam Spiritus
salis guttulam vel etiam guttulae particulam latere in hac aqua marina
dulcorata: nihil egerit; cum, si id concedatur, appareat, in Aqua Tamisina non
minorem, imo vero majorem salis quantitatem contineri: quandoquidem haec aqua,
vel ipsi Tamisinae mollitie praecellat.

Puritas aquae marinae dulcoratae etiam ex ejusdem Levitate probatur. Quippe
augetur Aquae gravitas a cujuslibet salis aut materiae Terrestris tantilla
quantitate in eadem perfect dissoluta. Exempli gratia, si semidrachma salis
communis, in aquae Fluvialis libra dissoluta fuerit; Hydrometrum in eadem haud
dimissius, quam in aqua e puteo exantlata subsidet: quia nempe ejusmodi aquae
libra, Salis aut Terrae (sive creataceae, sive alterius generis) semidrachmam
fere continet, plus quam in Aqua Fluviali reperitur. Nam licet aeque pellucida
sit, ac quaevis stillatitia; si evaporetur, materiae terrestris portionem
quandam cum sale praecipitatam semper relinquit.

Similiter, Olei vitrioli seu Spiritus Salis semidrachmam si quis librae aquae
Fluvialis effuderit, Hydrometrum ad eundem gradum subsidebit, ad quem injecta
pari salis quantitate mergeretur.

Cum itaque Gravitas aquae Levitasque a solutione partium Salsarum, Acidarum,
Terrestiumve magis minusve copiosa pendeat; cumque aqua marina dulcorata
levitate superet Fluvialem, and communem stillatitiam ex aequet, ut antea
probavimus: Exinde clarissime patet, illam aeque puram esse; hoc est, ab omni
materia Salsa Acida, Terrestrivt liberam.

Ex hoc, simul and ex eo, quod omnis Saporic odorisque sit expers Aqua Marina
dulcorata, assignari potest evidens causa, cur sit ab omni corruptione tuta;
cum Corruption semper ex fermentatione proveniat. Ast ubi nullum est Sulphur,
aut aliud fermentativum principium, nulla possit esse Fermentatio ita ut, cum
Simplicitas hujus aquae sit durationis ejus causa; sic ejus Durabilitas, una
cum modo recitatis ejus virtutibus, Simplicitatem ejusdem arguit. Quod
sequentibus experimentis clarius adhuc ostendam.

Si quis in aquae durioris e puteo exantlatae semi-libra Syrupi Violacei
semi-unciam dissolvat; Syrupus, aquae vi colorem obscure viridem brevi induit.
Quod novi Pharmacopolis quibusdam, non minus admirationi fuisse, quam
detrimento: non advertentibus scilicet id contigisse quoniam licet non in
Violis rite purgandis tamen in eligenda aqua, cura defuisset.

Syrupus Violarum, aquae Fluviali guttis aliquot Olei Vitrioli, aut spiritus
Salis acidulatae, commistus; confestim coerulei coloris loco purpureum acquirit.

Idem Syrupus in aqua fluviali solutus, nullo spiritu acido adjecto, nec
inficitur color viridi nec purpureo, sed coeruleum, sibi proprium conservat.
Eundemque prorsus coeruleum, in Aqua Marina dulcorata solutus retinet.

Hoc facto, mox experimentum censui variandum cum Vino Gallico Rubro quod
pariter, ac Syrupum diversis aquae speciebus liberalius immiscui: sed nulla
omnino coloris mutatio inde sequebatur.

Rebar itaque colorem hujus Vini Saturimum long majorem aquae proportionem ut
vinceretur exigere. Ideoque tribus aquae e puteo exantlatae, cochliaribus in
vitrum Scilicinum conjectis, guttas hujus vini septem aut octo instillavi,
quibus levi agitatione confusis, colorem Rubrum non quidem in alium immutatum,
sed omnino extinctum animadverti aquam etiam claritudinem suam, quam mera
habuit, prorsus recuperasse; alcalinis nimirum hujusce aquae particulis, vini
acidulas ejusque una colorem destruentibus.

Eodem vino, Aquae e font nostro idiomate Lambs-Conduit vocato, and in vitro
materia mole and figura consimili, pari proportione affuso; color, pauca post
momenta, fere at non omnino evanuit.

Eodem modo, eademque proportione aquae Fluviali immistum, Tincturam ei leviter
rubentem and durabilem impertiit; sed and turbidam, ut in re alia probanda
supra notavimus.

Pariter affusum Aquae Fluviali distillata, tandem color Hyacinthino pallide
quidem rubente, durabili tamen and clarissime radiente tingit.

Eodemque stabili and pulcherrimo rubore, Aquam Marinam dulcoratam imbuit.

His Experimentis reliquisque supra enarratis liquido constat, Marinam
dulcoratam Aquae Fontanae durabilitatem atque claritudinem, Fluvialis
Pluvialisque levitatem ac mollitiem, communis autem Stillatitiae dulcedinem and
simplicitatem obtinere: and, ut verbo dicam, omnes omnium saluberrimarum
aquarum virtutes, absque ullo aliarum vitio. Unde satis superque persuasum
omnibus debet esse, tuto licere usum hujus aquae experiri, imo ad omnes usus
adhibere potius, quam aliam quamvis quae in Navigantium commeatus suppeditatur.

Quoniam tamen plerique hominum via publica ire malunt quamvis salebrosa, quam
nova and ignota licet aequabilioredonec praeeuntes alios viderint: ut ijs omnem
amoveam scrupulum, duces itineris dabo, Viros Nobiles non nullos, aliosque quam
pluresin hac Urbe, quibus licet aquae potus insolitus omnino esset, hanc tamen,
absque omni salutis detrimento; saepius and liberalius biberunt: quibus etiam
quidam Hydropotae sunt adnumerandi (Judices certe in hac re competentes
censendi) qui post usum hujus aquae pronuntiabant, and jucundam eam and
salubrem esse, and non minus quam aliam quamvis, ad Sitim restinguendam,
idoneam.

Parabilitate hujus aquae, and Salubritate concessis, Emolumenta quae ex
ejusdem communi inter navigandum usu sequentur, sive Lucrum spectemus, sive
salutem, statim in conspectum veniunt.

Quod ad Lucrum attinet; supponamus faciendum esse Iter Suratam usque. Ad hoc
Iter, pro singulis hominibus Aquae semidolium (seu vas sex and viginti supra
centum congios continens) in potum solummodo assignatur: quippe commeatus non
pro viarum longetudine tantum, sed and malaciarum and ventorum variabilium
ratione habita apparantur ea copia, ut post secundam seu expeditiorem
Navigationem aliquot aquae dolia plerumque supersint.

In Navi itaque centum homines ferentem, totidem aquae semidolia requiruntur.
At consueto aquae penu omisso, parentur tantum Instrumentum ad Marinam pro re
nata dulcorandam; and Carbones fossiles aut alia quaevis materia ad ignem sub
Instrumento nutriendum. Sitque quantitas Carbonum ad semidolium aquae marinae
dulcorandae, paulo supra modium, seu mensuram octo congiorum; aut ad centum
aquae semidolia, december supra centum modii carbonum tribuantur; majore enim
quantitate non est opus. Itaque cum semidolium contineat quindecim Modios;
quinque supra centum modij septem tantum semidoliorum locum occupabunt. Et
proinde, decima quarta pars ejusdem spatii in Nave, quod hactenus aquae
reponendae cedebat, carbonibus erit satis; and caeterae tredecim ad condendas
merces redimentur: simodo pauca demus vasa, quae aquam simulac ab Instrumento
fuerit dulcorata recipiant. Et si calculus instituatur de quoquam alio ignis
fomite in navibus usitato, juxta erit. His addi poterit, quod impensae
Naviculariis faciendae, pro tot doliis aut vasis quot, ut se res nunc habent,
necessaria sunt, coemendis, hoc pacto minuentur; quorum quodlibet, ferreis ut
assolet circulis munitum, Solidis viginti Anglicis sive Libra sterlingorum
constat.

His and alia adnumerari possunt commoda quae tam ad augenda Lucra, quam ad
damna in portubus and in itinere praevertenda spectant. Sed eorum omnium,
honorabilis vir D. Robertus Fitzgerald in suo libello nuper edito satis
apposite mentionem fecit.

Postremo in loco, de altero hujus aquae, and maxim quidem aestimando
beneficio, in conservanda nautarum valetudine quaedam dicenda sunt.

Dubio procul, Aqua Tamisina in vasis non ita diu conclusa, satis potui utilis
est. Et plerumque, licet non semper, ca est Nautarum cura, ut eligant tempus
maxim ad aquationem opportunum (quod est medii Refluxus) atque etiam Locum,
adeo ut in majoribus aestubus, ultra pontem Londinensem, non nunquam Chelseiam
usque, ad aquandum ascendant. Concedamus porro, hanc Tamisinam licet in
longiore navigatione fermentetur etiam usque ad faetorem, sponte sua se
purgare, and ad pristinum statum redire, neque in omnibus dolijs simul and
semel computrescere.

Nihilominus, quisnam est adeo mentis inops, ut aquam a vitiis non undiquaque
tutam malit bibere, quam puram putam e font si illi suppeteret, vel aeque
laudabilem, imo multo meliorem, modo id verum sit quod quidam narrant, aquas
Fontanas quamplures, in longioribus Navigationibus non nihil fermentari.

Nihil certe magis volupe esse potest Navarcho, quam copia optimae aquae, sive
ad vinum diluendum, sive ad alios usus, semper in promptu. Et quoties nautae ad
Oenoxycrati Cyathum conficiendum symbola conferunt, Legis instar habent, ut
aqua pura non minoris aestimetur, quam spiritus ille ardens quem vulgo vocant
Brandy.

Ab aqua Tamisina, quamdiu in summo fermentationis gradu commovetur; vel ipsi
nautae forsitan abstinebunt: Licet cum nondum penitus deferbuit (ut par est
credere) satis eorum palato sapiat. Cum enim crasso in aere humidoque degant,
linguamque ex salitis cibis perpetuo quasi combustam habeant; minime putandum
est, eos gustu olfactuve exquisito frui. Quamvis itaque aqua undiquaque dulcis
haud exigatur ad gratificandum nautarum senfibus; liquorem tamen a
fermentationis motu non prorsus liberum, raro eos, vel perpaucos dies, sine
noxa potasse judico: Saepe vero ardentibus febribus quas Calenturas vocant, and
aliis inde enatis, aut saltem auctis, periclitatos fuisse nullus dubito:
praecipue in vicinio Aequatoris, ubi Nautae in febres magis sunt proclives, and
aqua in fermentationem maximam excitatur. Ad quam quidem promovendam, aqua
Tamisina quantumvis simplex videatur, fomitem haud jejunum habet; quandoquidem
post longiorem navigationem, admoto igne, flammulam concipiat. Cum aqua Marina
dulcorata, quae a principiis fermentativis penitus depuratur, non tantum nullo
modo praedictis morbis generandis, sed and praevertendis multum conduceret.

Concedamus tandem aquam Tamisinam atque alias isti similes, undiquaque
saluberrimas; multis tamen aliis in Locis aquandum est, ubi aquae non sunt
perinde salubres; sed potae, nautas variis affligunt morbis. Navis quaedam
Anglica, cujus nomen Falco fuit, ante biennium hinc solvens, vela faciebat
versus Suratam, and cum ad oram Malabaricam appropinquasset, aquae dulcis penum
instaurare nautae necessum habebant: sed de aqua illic assumpta quicunque
biberunt, mox ventris profluviis febribusque adeo mali moris correpti sunt; ut
ex quinque and octoginta hominibus, tredecim seu sexta fere pars brevi
interirent; alij, diu cum magno vitae discrimine languerent.

Sed and interdum ad eam aquae inopiam rediguntur navigantes, ut nec modicum
aquae corruptae singulis praeberi possit; uti aliquando contingit in
diuturnione malacia. Et licet raro evenit Nautas siti perire, longius tamen
continuatis malaciis, and siti multum torquentur, and ubi primum ipsis datur
bibendi copia, potu avidius hausto, in crapulas, dolores cholicos,
dystenterias, aliosque morbos plerumque incidunt.

Aliquando etiam in manifestius periculum, tum Navis ipsa, tum etiam Vectores
and Nautae conjiciuntur ex ea causa: Non ita pridem Navis quaedam Cestriam
inter and Dublinium cum solito aquarum penu provecta est. Malacia autem plurium
dierum oborta, Pars Nautarum in Cymba ad Cambriae littora, aliquot leucis
distantia, remigare coacti sunt ad aquandum. Quibus si supervenisset procella,
and periissent qui in cymba vehebantur; and etiam qui remanserant in nave, open
tot nautarum destituti, vix aut ne vix quidem naufragium evasissent.

Quid quod aliquando evenisse constat, ut omnes simul Commeantes in nave siti
perirent. Ante quinquennium a Regione Americae Virginnia dicta, ad quendam
Angliae portum navis appulit; in qua omnes tum vectores tum nautae mortui
jacebant: qui, antequam diem obierunt, per scriptum claviculis malo affixum
testati sunt, se prae potus inopia periisse.

Neque vero potus solum, sed etiam ciborum ratione, hactenus male se habent
Nautae; ut qui carnibus plerumque intensissime salitis victitent. Quas
emendandi causa, antequam coqunnt, in aqua macerare solent; non quidem dulci,
sed salso-marina. Nam si dulci adhoc uterentur, dupla quantitate opus haberent;
cum aqua macerandis carnibus affusa, quarta quaque hora tribus aut quatuor
vicibus permutanda sit. Aiunt fateor, aquam ad Salem extrahendum, Salsam esse
optimam; and recte forsan dum prima and secunda vice carnibus affundatur.
Attamen credere est, posteriores macerationes consultius aqua dulci faciendas;
quas tamen repetere oportet frequentius, ne carnes (quod tunc temporis in
proclivi est) corrumpantur.

Non nunquam navigantes in iis angustiis versantur, ut necesse habeant carnibus
non solum in aqua salso-marina maceratis, sed and coctis vesci. Licet eo pacto
sal adjectum potius quam extractum cibis videatur: cum aquae marinae salsedo
coctione augeatur.

Verum ex hujusmodi victu, quid infra scorbutum pessimorum symptomatum,
Hydropicamque diathesin aliosque id genus morbos expectandum est? quibus
affecti aut brevi morte mulctantur, aut supersunt adeo debiles ut Rei publicae
utilius perirent. Nam cum moritur quispiam unius tantum hominis res publica
jacturam, facit; sed cum quis languet incurabilis, aliorum damno vivit, quorum
opibus sustentatur. Atqui ingentibus hisce malis aquae marinae dulcorandae ars
abunde occurret, non tantum cibi and potus melioratione, sed and immutando
ipsam victitandi rationem.

Nam ubi aquae dulcis copia non deest, cibi absque carne satis grati atque
nutricii quovis tempore parari poterunt. Ejus etenim open ex pane bis cocto,
tritico, vel oryza, tantillo sacchari aut butyri adjecto, laudabile alimenti
genus componitur.

Haec sunt, Princeps Serinissime, quae hoc super argumento dicenda judicavi;
quae, quam potui, paucissimis complexus sum, ne longiore fermone pretlosissima
momenta, et sacris Imperii negotiis eroganda, licentius distinere viderer.
Enimvero piaculo mihi fuisset super hac re interpellasse Majestatem tuam, nisi
eam Regiis cogitationibus non indignam Tu Ipse dudum judicasses: propter summa
Emolumenta quae tam Praesidiis Tuis terrestribus afferre potest, haec ars aquae
salsae dulcorandae; quam Arcibus Tuis moventibus in Mari, cujus aeque Dominium
jure obtines: Nec non propter plurima navigationis and rei mercatoriae commoda:
qua mediante parts Tui Imperii, quae ab invicem maxim distant, uniuntur;
omnesque Gentes Britannico sceptro quodammodo vectigales redduntur. Qui
descendunt in mare navibus and mirabilia Domini vident in profundo, cum se ex
Orci faucibus summisque angustiis hac art liberatos viderint; collaudabunt
benevolum Vestrum animum atque studium, non erga Tuos solum, sed and ubique
Terrarum Populos; and Miraculi loco, non immerito habebunt, quod Majestatis
Vestrae auspiciis effectum sit, ut in Medio Oceani scaturiat Aquarum dulcium
Fons perennis.

FINIS.

