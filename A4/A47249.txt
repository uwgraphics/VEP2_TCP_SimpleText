NOBILISSIMIS AMPLISSIMIS and CONSULTISSIMIS VIRIS D. THOMAE KENNEDY A KIRKHIL,
Equiti Aurato, INCLYTAE CIVITATIS EDINBURGI CONSULI MAGNIFICO; DD. DAVIDI
LINDSAY, JACOBO SVTHERLAND, ALEXANDRO HAMILTON, JOANNI CHARTERIS Praetoribus
Prudentiae, and Justitiae nomine Clarissimis; MAGNO PRINCE Aedili
Vigilantissimo: GEORGIO and JOANNI DRVMMONDIS, illi Urbis, huic Academiae,
Quaestoribus Fidelissimis. Et Reliquis Senatoribus Edinburgenis Academiae
JACOBI Regis Curatoribus and Patronis Eximiis and Meritissimis.
Theses hasce Philosophicas, hora and loco solitis, ad Augusti diens
propugnandas, D: D: C: Q: HERBERTUS KENNEDY Praeses and CANDIDATI. Adamus
Bennet, Alexander Ateskine, Alexander Leslie, Andreas Donaldsone, Andreas
Murray, Carolus Scot, David Kennedy, Donaldus Mcdonald, Georgius Bennet,
Gualterus Pringle, Gulielmus Barclay, Gulielmus Douglas, Gulielmus Douglas,
alter, Gulielmus Gartshore, Gulielmus Hamilton, Gulielmus Hog, Gulielmus
Kintore, Gulielmus Strachan, Gulielmus Wilson, Hugo Wallace, Hugo Somervel,
Jacobus Campbel, Jacobus Douglas, Jacobus Heart, Jacobus Kennedy, Jacobus
Lithgow, Jacobus M'cubie, Jacobus Millar, Jacobus Morison, Jacobus Neilson,
Bervico Britan: Joannes Belches, Joannes Monro, Joannes Ord, Bervico Britan:
Joannes Sinclare, Joannes Spotswood, Joannes Wilson, Laurentius Binning, Marcus
Ker, Matheus Reid, Patrioius Hume, Patricius Purdie, Patricius Stodhart,
Richardus Callendar, Robertus Innis, Robertus Stodhart, Rogerus Hepburn,
Timotheus Punshion, Anglus: Thomas Laurie, Thomas Thomson, Thomas Wharton.
Anglus.

I. UT humanum Genus in veritatis indagine majori cum fructu procederet,
plurimi opem and industriam contulerunt suam; sed nulli illis infaelicius rem
suscepisse videntur, quorum ingentia volumina scatent inutilibus and ad nauscam
usque repetitis quaestionibus, de Genere and objecto Logicae, de Universally,
gradibus Metaphysicis, praecisionibus formalibus and objectivis, and
perplurimis ejusdem furfuris: Ubi nihil audiri potest, praeter formaliter and
subjective, primo and secundo intentionaliter, (...); ac istiusmodi vocum
monstra, Exorcismis quam scholis aptiora. Jure merito tantae praeceptorum
farragini, Long anteferenda sunt quatuor illa praecepta, quae Clariss:
Cartesius in dissert: sua de Methodo Veritatis Amatoribus propinavit.

II. Cum evidens sit unumquemque certissime percipere, quod affirmat, negat,
dubitat, intelligit, imaginatur, etc: Hoc enunciatum Cogito, sive sum Cogitans
unicum and certissimum esse fundamentum totius Philosophiae, inferendum quoque
est: Hinc sequitur omne quod nobis evidens est, quod aeque clare and distinct
ac praedictum principium percipimus, omneque quod cum hoc principio ita
convenit, and ab illo ita dependet, ut si de eo dubitare velimus, etiam de
principio esset dubitandum, pro Verissimo habendum esse.

III. Quoniam vero nobis inest Idea Dei, concludimus Deum existere: Nam omnis
Entitas rei repraesentatae per Ideam, causam in qua formaliter vel eminenter
continetur, necessario habet; Et etiam nos habemus Ideam Dei, in quantum est
substantia perfectissima, omnimodam limitationem excludens: Cumque nihil
reperiatur in omnibus creatis finitis, quod nobis Ideam substantiae infinitae
ingerat, proinde necesse est a solo Deo infinito procedat. Hallucinantur autem
qui existimant nos ratiocinatione tantum and argumentorum serie Deum
cognoscere; quae argumenta dicunt non a Dei Idea, sed a nobis and creaturis
duci, and ad Deum referri: Nam sic homo non esset creatus ad imaginem Dei, sed
nos Deum formaremus ad imaginem hominis; quod fusius prosequitur Velthus:

IV. Quotcunque homines oraculo (...) monenti auscultarent, facile nosse
possent animae nostrae rerumque spiritualium cognitionem multo corporis
rerumque quarumlibet sensibilium cognitione evidentiorem esse: Proinde
mirandum, nuperum Auctorem D. de Vries tantopere huic veritati adversari, quod
e contra asserat claram and distinctam rerum spiritualium cognitionem servari
isti saeculo, quo (...) futuri simus; si illum audiamus, hominem exuamus
oportet, priusquam claras and distinctas de praedictis comparare possumus
Ideas; Nos quidem belluam induisse potius asseruerimus, qui rebus tantum
materialibus contemplandis vacet. Rationi etiam absonum esse videtur, quod
contra argumentum ab Idea petitum adducit idem de Vries, tanquam Apostolus
Gentium, Romans c. 1. v. 20. contrarium docuisset: Nunquam negavit Cartesius
tandem aliquando a rerum sensibilium cognitione in ipsam Dei notitiam nos posse
ascendere; lis tantum est de medio optimo and eo quod ordine Philosophanti
primo occurrit. Multa alia incongrua de hoc Themate accumulat idem Auctor, quae
omnia persequi angusta schedula non patitur.

V. Ethica vel definiri potest, Ars been beateque vivendi; vel prudentia
discursiva, directiva actionum humanarum ad honestatem. Bonum vero, vel quod
omnia appetunt, vel, quod cuilibet gratum and conveniens est. Quaecunque veto
Boni definitio amplectenda sit, Bonum est objectum adaequatum voluntatis quoad
actus prosecutivos, ideoque Malum qua Malum appeti nequit.

VI. Beatitudo formalis neque consistit adaequate in amore, neque in visione,
sed in utroque; cum enim beatitudo hominis objectiva sit tum suprema veritas,
tum summa bonitas, debet attingi and possideri per actus illarum potentiarum,
quae versantur circa Verum and Bonum, and proinde ab actu tum intellectus, tum
Voluntatis.

VII. Ignorantia est Faelicitati inimica, quodcunque ogganniat Joannes Stearn
Medicus, in sua Animae medela; asserens neque ignorantiam purae negationis,
neque pravae dispositionis esse foelicitati inimicam. Resutatione non egent,
quae ad suam sententiam probandam adfert, cum omnia huic innitantur fundamento,
Imaginatio nostra de foelicitate est nostra vera foelicitas, quod nec ille nec
quilibet alius probavit, aut unquam probabit. Quis enim credat imaginariam ejus
foelicitatem esse gaudium solidum, and a beatifici objecti fruitione oriundum?

VIII. Physicae est, Essentiam materiae, and proprietates inde pullulantes
investigare: Natura autem Materiae sive Corporis in sola Extensione in longum
latum and profundum consistit; sublata enim Idea Extensionis a materia nullam
ideam illi superesse videmus, quemadmodum pereunte idea figurae tribus lineis
rectis comprehensae, perit Idea trianguli. Hinc facile deduci potest, 1mo.
Nullum esse discrimen inter Corpus Physicum and Mathematicum. 2do. Eandem esse
materiam corporum Coelestium and Terrestrium. 3tio. Corpus generaliter acceptum
and spatium idem esse. 4to. Materiam esse impenetrabilem, sive unam materiae
partem non posse simul and semel, cum alia ejusdem magnitudinis in eodem loco
consistere. 5to. Denique materiam esse divisibilem, etiam quoad ejus parts
maxim exiguas.

IX. Continua recte definiuntur, quorum extrema sunt unum, Contigua vero,
quorum extrema sunt simul: Si igitur duo aliqua quanta ita se habeant, ut idem
sit utriusque extremum, ista revera non sunt duo corpora, sed unum continuum,
and duo tantum per designationem mentis: Si autem ita se habeant, ut unicuique
competant sua extrema, sed ita ut extrema unius per contractum conjungantur cum
extremis alterius, ista quidem non sunt unum per continuationem, sed per
aggregationem tantum. Ridiculum ergo est illud quod asserit Albius, nim: totum
hoc Universum esse unum Continuum: constat in Corporibus hujus mundi plurimum
motus esse, ita ut quaedam moveantur, and alia ut quiescentia spectentur; per
motum vero non tantum tollitur contiguitas, sed etiam continuitas: hinc e
numero Continuorum excludimus, 1mo. Omnia Liquida, 2do. Corpora viventia; 3tio.
Omnia fere corpora Physica, praesertim vero quae ita crassa sunt ut nostris
sensibus sint obvia: Relinquitur ergo Continuitatem deprehendi in minimis
partibus materiae, sive in corpusculis adeo exiguis ut aciem nostri sensus
penitus effugiant: Illa enim Corpuscula quantumvis exigua non minus sunt
divisibilia, quam majora Corpora, and nobis eodem loco habenda, ac si
altissimorum montium magnitudinem aequarent.

X. Vacuum, sive spatium sine Corpore, in propria and Philosophica
significatione dari repugnat; Hoc certe idem esset ac Corpus sine corpore, quia
spatium habet ^iplicem dimensionem, and haec ad generalem corporis notionem
sufficit.

XI. Tres istae motus definitiones nim: Quod sit vel translatio corporis ex
vicinia unius in viciniam alterius, quae tanquam quiescentia spectantur; vel
quod sit, variabilis distantia corporis unius ab aliorum corporum partibus:
vel, mutabilis distantia unius puncti a tribus aliis punctis determinatis, and
non in recta jacentibus, non tam sensu ac re, quam verbis differ videntur.
Quies itaque erit, continua applicatio corporis ad easdem parts corporum
circumjacentium, vel eadem manens distantia corporis unius ab alterius corporis
partibus. Hinc patet Primo, tam motum quam quietem esse relativa. Secundo,
Corpus ad quod referuntur immobile supponi. Tertio, Nullum esse motum aut
quietem absolute considerando. Quarto, Si in toto universo essent duo vel plura
corpora, dicimus motum fore reciprocum; nam definitio motus non minus competit
corpori a quo intelligimus motum fieri, quam ipsi corpori quod moveri volumus.

XII. Cum conditiones quantitatis motui competant, quantitatem tum intensivam,
ratione, scil: lineae vel spatii quod mobile transcurrit, tum extensivam, quae
desumitur a magnitudine ipsius corporis quod movetur, motui competere necesse
est: ex utraque hac quantitate oritur vis, robur, sive momentum motus; Atque
hinc computari possunt momenta corporum.

XIII. Dum Peripatetici asserunt unum motum esse alteri contrarium, si
loquantur de contrariis effectibus and determinationibus, satis commode
intelligi potest: sed si per contrarium intelligant illud quod suum oppositum
destruit, negandum est unum motum alteri contrarium esse. Nam si minus aliquod
corpus a majori quiescente repellatur, id mobili continget quod Peripatetici
vocant motum contrarium, and tamen nihil est aliud praeterquam continuatio
ejusdem motus, mutata determinatione: Idem enim motus nequit contrariari sibi;
sola igitur quies eo sensu est motui contraria, sicut motus quieti, nam motus
and quies se mutuo tollunt.

XIV. Primam motus Regulam hanc esse statuimus, nempe omne corpus mobile, in
motu perseverare, nisi ab extrinseco impediatur; h. e. corpus, quod in motu
est, non magis ex se potest desistere a motu, quam corpus quiescens ex se motum
inchoare potest. Priorem motus regulam excipiat haec* illa corpora qu^
circulariter moventur, semper ^vantur r^codere a centro sui motus; nisi quidem
ab aliis causis determinarentur ad motus circulares, non pergerent in circulo
movere, sed continuarent suum motum in linea recta, quae tangit circulum in eo
puncto in quo sibi ipsis permista sunt. Tertia Motus regula est, Si corpus
durum direct incurrat in aliud Corpus durum quiescens, tum ista duo corpora
habent nisi eandem quantitatem motus inter se, quam habebat unum illud quod in
aliud incurrere supponitur; quantum igitur communicatur corpori prius
quiescenti, tantum a mobili detrahitur. Quarta, Si corpus durum in aliud
incurrat quod tardius movetur in eadem linea recta, and quod sibi ipsi aequale
est, procedent postea in eadem linea recta, sed permutatis celeritatibus. 5ta,
est haec, quodvis mobile quantumvis exiguum aliud quodvis corpus, quantumvis
magnum, sed quiescens, impellit and ad motum concitat: Hic enim a Cartesio
recedere cogimur, asserente, Exiguum corpus quantaeunque celeritate motum non
concitare ad motum majus corpus quiescens, sed ab eo repelli eadem celeritate
qua accesserat: verum hic aliquid humani patitur Magnum illud ingenium,
fatentibus hujus saeculi Philosophorum perspicacissimis, motus indolem
indagantibus: Si vero corpus illud quod quiescit durum sit, ut supponitur, vix
poterit explicari quomodo novam illam motus determinationem qua mobile versus
parts oppositas fertur, communicare possit, cum ipsum penitus quiescat and
rigidum sit, quod etiam experientia pulveris tormentarii confirmatur.

XV. Proprie loquendo motus Compositio nulla reperiri potest; sed quoniam
mobile cum variis comparari potest, saepe plures motus illi tribuimus, nim:
unum respectu unius and alterum respectu alterius: Sit quidem rota vel index
horologii in manu hominis, proprie habet nisi unicum motum, viz. Respectu earum
partium quae sibi contiguae lunt: Supponamus tamen manum hominis sursum and
deorsum ferri, atque ipsum hominem motu progressivo procedere, deprehendemus
varios motus in rota horologij, and dicimus ipsius motum compositum esse, ex
motu proprio circulari, ex motu sursum and deorsum, and ex motu progressivo.

XVI. Universalis causa motus est Causa Prima, quae primum produxit certam
quantitatem motus, in materia, and eandem semper conservat, propter constantem
and uniformem providentiae suae tenorem: Cumque etiam videmus unum corpus suum
motum non amittere, nisi cum alteri communicet, ita ut quiequid motus accrescat
uni, tantidem decrescat alteri, inferri potest ipsum motum non perire, sed ejus
eandem quantitatem in materia manner, licet nunc in his, nunc in illis partibus.

XVII. Cum varietas specierum motus desumatur vel a varietate determinationum,
and lineatum quas motu suo mobile describit; vel ab ipsis mobilibus: Naturam
reflexionis consistere existimamus in mutatione determinationis accidente
mobili, in occursu alterius corporis, quod mobile nec pertransire potest, nec e
loco movere: Proinde dicendum est Angulum incidentiae alicujus mobilis aequalem
esse angulo reflexionis ejusdem a corpore rigido. Patet insuper quo obliquior
est incidentia, eo obliquiorem fore reflexionem, ob paritatem angulorum; Et
quoque corporum oblique incidentium minorem esse percussionem, quam corporum
recta incidentium, idque in ratione obliquitatis anguli incidentiae. Absurdum
igitur est illud commentum, quod quidam Philosophi magni faciunt, dari sciz:
quietem mobilis in puncto reflexionis, cum constet reflexionem esse solum
mutationem determinationis motus: Si igitur Quies esset in puncto reflexionis,
non tantum foret mutatio determinationis, sed ipsius etiam motus, cujus novi
motus nulla caula assignari poterit. Eodem modo constat Refractionem esse
mutationem determinationis quae accidit mobili, dum transit ex uno medio in
aliud, quod ipsi magis vel minus resistit: Ubi enim mobile pervenerit ex uno
rariore medio, sive quod facilius ipsum admittat in aliud densius, sive quod
magis resistat, tum ratio, tum experientia docet, quod non continuaturum sit
suum motum in eadem recta linea qua rarius transierat, sed quod in ipso puncto
contactus mediorum ab illa linea recta, idque magis vel minus pro inaequalitate
mediorum, recessurum sit. Hinc deduci potest ea solum refractionem pati quae
oblique incidunt, quae enim perpendiculariter incidunt; nunquam patiuntur
refractionem: Contra vero quo obliquior est incidentia, eo major accidit in
refractione mutatio, and si obliquum admodum sit corpus quod incidit, non tam
refractionem quam reflexionem patitur. Hoe pueri in lapillis laevigatis saepius
experiuntur, qui dum in aquam vibrantur saepissime an ^insd^m superficie
repelluntur, quam tamen facile penetrarent, nisi incidentia ad(...)

EDINBVR(...)


