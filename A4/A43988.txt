Epistola Thomae Hobbes Malmsburiensis ad Dominum Antonium a Wood Authorem
Historiae and Antiquitatum Vniversitatis Oxoniensis; inserenda ad page 344, 345.
ERuditissime Domine mihique Amicissime, indicavit mihi amicus noster communis
J. A. ea quae in Libro tuo de Antiquitatibus Academiae Oxoniensis addidit and
delevit Doctor Johannes Fell Decanus Aedis-Christi in ea part quae est de Vita
mea. Nimirum ubi mihi tu Ingenium attribuis Sobrium, ille deleto Sobrio
substituit Acri. Quod quidem ille animo malevolo pro convicio posuit. Convicium
tamen non est, and facile ferri potest.

Rursus, ubi tu Marinum Mersennum appellas Virum optimum, ille nescio qua
invidia, verba illa delevit. Sed contumelia ista non ad me pertinet.

Tertio, quod ubi tu scripseras, libellum scripsit de Cive, interposuit ille
inter libellum and de Cive, rebus permiscendis natum; ut esset libellum
scripsit rebus permiscendis natum de Cive, ita manifest falsum est ut eorum
qui temporis illius notitiam quantulamcunque habuerint, nemo illum aut
ignorantiae aut maliciae non sit condemnaturas. Liber enim ille editus est,
Anno Domini 1642, quo tempore Bellum Civil per Angliam gereretur, ita ut rebus
tunc permistis permisceri ab illo Libro non potuerint.

Quarto, ubi tu de Libro meo Leviathan scripsisti, primo, quod esset vicinis
gentibus notissimus, interposuit ille publico damno ut esset vicinis gentibus
publico damno notissimus. Deinde ubi tu scripseras Scripsit Librum interposuit
ille monstrosissimum. Magna quidem fuisset haec injuria si ille aut Doctrinarum
Judex idoneus, aut insigni aliqua eruditione domi vel foris notus esset.

Quinto, quae tu de moribus meis, de fama apud exteros, de beneficiis in me
Regis, etc. tum vere, tum honorifice scripseras, delevit omnia. Et haec quidem
magna tibi facta est injuria; quae tamen alioqui nocitura mihi non est (fama
enim mea qualiscunque est jamdudum pennata evolavit irrevocabilis) sed sibi,
Academiae, etiam generi humano. Sibi propter turpitudinem. Est enim etiam in
Inimicitiis exercendis aliud alio inhonestius. Itaque Inimicitiae quidem
injurias aliquando extenuant. Nam injuriae apertae Authorem suum ostendunt, sed
furtivae quemlibet potius alium, etiam amicum, discrimini objiciunt. Academiae,
propter eam quam inimicus habet in Academia Authoritatem. Generi denique
humano, eo quod cum cognitum sit, tantum esse hominibus in alienas Historias
Potestatis, nulla non Historia suspecta erit. Postremo, quod praeter sententiam
tuam de Operibus meis Geometricis addidit aut delevit (cum qui hominem norint,
non a sua ipsius cognitione, sed fide aliena locutum esse sciunt; and qui non
norint, nomen ejus inter Mathematicos aliosve Eruditos numquam audiverunt)
movebit neminem. Nulla ergo causa est ut public cum eo litigem. Neque si
esset, facerem. Scio apud omnes gentes, ex ipsa Civitatum natura, Civibus
singulis datam esse Actionem Injuriarum (Anglice An Action of the Case). Dic
ergo quis Actor, quis Reus, quis Judex, quae erit injuriae compensatio? Si
Actor ego sum, Reus tu solus eris, qui Libri hujus Author es. Potes quidem
Actor esse tu, Reus ergo erit Decanus Aedis-Christi, cujus arbitrio (propter
sumptus) Editionem, nimia bonitate tua permisisti. Fac autem Actorem esse me,
and illum Reum, etiam Injuriae damnatum; quis erit Damni aestimator? Nonne
duodecem viri, jurati quidem and legales (add etiam) boni? Attamen inter Damna
(nisi quae pecunia aestimari solent) verba non numerant. Nam Scholarium jurgia
inter res serias raro habent. Itaque scripto publico ulterius non contendam.
Testimonia quidem amicorum amo. Convicia inimicorum parvipendo. Ex
Antiquitatibus Oxoniensibus nomen meum (si libet) omnino expungant, laudabor
tamen a maxima part Academicorum qui nunc sunt, magisque (opinor) ab iis qui
erunt. Praeterea homini seni Offensarum venia utilior est quam ultio. Tibi
vero, si tanti est, existimationem tuam and veritatem historiae vindicare non
tantum licet, sed etiam laudabile est. Et siquidem ita tibi expedire visum
fuerit poteris Epistolam hanc meam quibuscum volueris commu nicare. Si quid
aliud consilium in hanc rem invenero antequam hae literae Tabulario tibi
perferendas committantur, inclusum habebis ipsis literis. Vale.

Tuus THOMAS HOBBES.
Londini Apr. 20. 1674.

