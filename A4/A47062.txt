DE MORBIS HIBERNORUM; SPECIATIM VERO DE Dysenteria Hibernica; EXERCITATIO
MEDICA; Apud Academiam Dubliniensem, (Kalend. Quintilis, MDCXCVII.) Pro Gradu
Doctoratus in Medicina, Recitata,

A IOHANNE JONES, M. D.

Accesserunt sub calcem nonnulla, De Dysenteria Epidemica.

LONDINI: Impensis S. Keble Bibliopolae, ad Insigne Capitis Turcarum
Imperatoris, in Vico vulgo dicto Fleet Street. Anno. M DC XC VIII.

Viro, moribus, Literisque non minus, quam stemmate et Natalibus, illustri;
Omnibusque Titulis majori; DNO, Iohanni Philipps De Castro Pictonij In Agro
PEMBROCHIENSI, BARONETTO; Summi Populi Anglicani Conventus Senatori
honoratissimo: Hanc qualem qualem Opellam Medicam, Humillime Summaque cum
observantia Dicat, Dedicatque

Johannes Jones.

AD Lectorem Anglicanum Praefatio Monitoria.
AB evolvendo Hoc Libello ne Te avertat Titulus; quasi solam spectet Hiberniam,
neque Tibi usui esse possit. Te sane praemonendum esse duxi Dysenteriam
Hibernicam a nostra Anglicana vel minimum discrepare; cum et eadem Natura,
ijsdem Signis atque etiam Causis (unam aut alteram ex evidentibus si dempseris)
eademque omnino Medendi Ratione Ambae pariter gaudeant. Si quid autem Tibi sive
Commodi sive delectamenti inter legendum attulerit Hoc opusculum; Erit quod
mihi gratuler et sane abunde gratulabor. Si quid autem erratum est; Dabis Tu
mihi vicissim veniam, cum scias quod perinde sit Humanum Ignoscere atque est
Errare.

Vale.
De Morbis Hibernicis.
COgitanti Mihi diu, and serio mecum perpendenti, quodnam potissimum Thema mihi
deligendum esset, super quo apud Vos (Academici) nunc verba facerem, quod aut
prodesset Vobis, aut Saltem quoquo modo placeret; occurrit tandem, placuitque
prae alijs omnibus Hoc unum, De Morbis Hibernicis, Argumentum.

Nam cum Gradum Doctoralem in Disciplina Medica, apud Academiam Hibernicam
(florentissimam illam quidem, longeque celeberrimam.) ambire mecum statuissem;
quosnam mihi Morbos aut aptius aut commodius, a me jam disceptandos ac
discutiendos susciperem, quam qui eodem, quo ipsa est Academia, Titulo sunt
insigniti?

Haud tamen adeo sum Sussenus, neque ea sum front atque arrogantia, ut
existimem me posse (...) super istis Morbis consummatam, omnibusque numeris
absolutam proferre; utpote qui sciam and qualis sit mea Tenuitas, and quam
long, atque etiam quot annos his Regionibus abfuerim.

Id muneris eo potius animo in me recepi, ut Medicis hujus Loci, in re Medica
maxim versatis, Viam, adhuc usque (quantum scio) inculcatam, quasi digito
praemonstrarem, Eosque ad Lucubrationes suis super istis Morbis in publicum
edendas quadantenus incitarem.

Qua quidem in re, prout suae ipsorum Famae and Existimationi, ita and Humanae
Gentis Saluti Compendioque magnopere consulerent. Quippe, si ad Dysenteriae (v.
gr.) Naturam ac Genium accurate and luculenter enucleandum Animum suum
accommodarent, and Canones nonnullos Therapeuticos inde desumptos, longoque usu
sibi Comprobatos, ut and Langua Vulgari conscriptos, publici juris facerent;
^i^ boni! quot illi Mortales a tam dira Peste vel immunes omnino praestarent,
vel ea demum correptos Libitinae faucibus Eriperent?

Nam, ut taceam paucos esse Alienigenas, qui huc Loci appellunt, quos iste
Morbu^ non modo non Corripit, Sed and miserandum in modum excruciat;
Quo^^squisque est Vestrum* qui non meminit, adeoque qui non dolet lugetque
feralem illam Stragem, quam nuperrimis his annis, in Exercitu Anglicano
Dysenteria illa Castrenssis ediderat! usque quidem eo, ut Milites
invictissimos, ac jam tum triumphantes plus quam decimaret, long pluribus
Morbo, quam hostili Gladio interemptis.

Verum his obiter, and quasi (...) dictis, ad rem ipsam propius accedam. Quod
tamen ante quam faciam, praemonitos Vos esse velim, me morbos istos non eo
sensu Hibernicos appellare, ac si essent Populo Hiberno plane Endemij ac
Gentilitij, (nondum enim compertum est hujus Insulae Indigenas, atque inibi a
primis usque incunabulis enutritos, in hos Morbos magis esse proclives quam
reliqui, quotquot uspiam sunt Terrarum Mortales; sed quod plerique Advenae,
statim atque eo appulerint, and acriter ab ijs impeti, and graviter plecti
soleant.

His praemissis, Duo omnino mihi videntur esse Morbi qui sensu jam dicto dici
possunt Hibernici, Dysenteria sc. and Catarrhus. De Catarrho nihil quicquam
impraesentiarum a me disserendum esse apud me Constitui; cum iste Morbus neque
adeo frequenter his Locis incidat, and parum secum Periculi apportet. Cui and
id quoque accedit, quod hoc Pensum mihi dudum praereptum fuisse videam, cum ab
Alijs, tum ab ipso maxim Lowero, qui de istoc Morbo Tractatulum plane
palmarium exaravit, omniumque manibus terendum Posteris reliquit. Quapropter de
Dysenteria tantummodo, quae sola apud Vulgus Morbus audit Hibernicus, verba jam
facturus, Hoc agam.

Dysenteria, Grammatico, and quidem laxiori sensu, omnimodam Intestinorum
Invalitudinem denotat: verum apud Medicos Alvi tantummodo Profluvium, and
Cruentum illud, and torminosum, Dysenteria appellatur: Morbus sane, si quis
alius, pergravis, and vel inter Affectus truculentiores haud immerito habendus!
utpote qui, cum Misellos se loborantes vel atrocissime torqueat, haud tamen
cito jugulat, ita siquidem feriens, ut sentiant se Mori. Quod sane Vobis abunde
constabit, si modo Historiam Typumque hujus Morbi vobis ob oculos posuero.
Historia autem hoc fere modo se habet.

Primum Symptomatum Agmen ducunt Horror Rigorque, quibus per horas aliquot
graviter concussus AEger, toto deinde Corpore febriliter incalescit: Mox
Tormina, and quidem gravissima, subsequuntur; deinde Cruor manat, isque modo
(ut Cornelij Celsi Verba repetam) cum Stercore semper liquido, modo cum
quibusdam quasi Mucosis excernitur; interdum quaedam quasi Carnosa descenduut.
Exulceratis tandem Intestinis, frequens accedit disidendi necessitas, Dolorque
in Ano est; cum eodem Dolor Exiguum aliquod emittitur, atque eo quidem Tormina
intenduntur, eaque post tempus aliquod levantur, exiguaque Requies est. Per
totum autem Morbi decursum, Febre quadam lenta laborat AEger, albescit ei
Lingua, Sitis importuna est, prosternitur Appetitus, pallescit Facies,
languescunt Vires; donec tandem, and Macie absumptus, and Doloribus confectus,
atque (ut verbo dicam) ad ultimam pene Miseriarum lineam redactus, diu quasi in
Bivio haerere videatur, nescius ipse number Salutem recuperaverit, an vero cum
Morte commutaverit Vitam.

Historiam atque Symptomata hujus Morbi ante quam finiam, manumque de Tabula
deducam, notare libet quod nonnulli, quamprimum ex eo convalescere coeperint,
in deteriorem, hoc est, Hydropem incidunt. Quippe, ex diuturno Sanguinis in
Intestina Effluxu, usque eo depravatur Massa ejus ac depauperatur, ut jam pene
tota Vappescens, Serosum Laticem intra Compagem suam retinere nequeat; quin,
aut Vasis Lymphaticis disruptis, in Abdomen irruat; aut Arteriolarum Osculis
reseratis, in Crura* Pedesque depluat, and singula in Molem ingentem, visuque
faedam, distendat.

Sunt and alia quaedam Mala, quae huic Morbo nonnunquam tanquam Symptomata,
Succrescunt; quae tamen non tam ipsi Morbo, quam Medicamentis in Medelam ejus
vulgo, at perperam, exhibitis Originem suam debent, Phthisis sc. and Oris
Aphthae. Atque Hoc fit, cum a Remedio quocunque Astringente Arteriarum
Mesaraicarum Oscula usque adeo obturata fuerint, ut Cruor, in Intestina ante
amandari solitus, intra Vasa jam sua velut incarceratur: unde necesse habet,
ut, febriliter exaestuans, and in molem ampliorem exurgens, Succos suos
acriores modo in Tunicam Os investientem deponat, ibique Ulcuscula illa, quae
Vocantur Aphthae, progignat, modo in ipsam Pulmonum Substantiam propellat,
Tuberculisque istis producendis ansam praebeat, ex quibus disruptis ea fiunt
Ulcera, quae Phthiseos, haud dubie, ipsissimae sunt Causae. Verum hoc ultimo
Malo ij maxim tentari solent, qui, Parentibus tabidis nati, haereditario
quodam jure id Sibi vendicant. Ambo haec Symptomata, ut and Singultus (qui
tamen Dysenterijs Epidemicis plerumque supervenire solet) Mortem esse in
propinquo saepenumero denunciant.

Hactenus Vobis Dysenteriae Typum, and quasi Vultum (torvum illum satis, and
horrendum!) veluti in Speculo repraesentavi: proximo in loco in Causas ejus
inquirendum est, quae sunt tres, Conjuncta sc. Procatarctica, atque Evidens.

Quod ad Conjunctam attinet, quae est and ipsa ejus Ratio formalis, ea ex
Historia Morbi jam nunc supra enarrata omnino petenda est: Unde videtur esse
Febris quaedam sui generis, in qua Sanguis, sive Fermento, sive Veneno quodam
inquinatus, adeoque plus debito intumescens, and in rapidiorem Gyrum
circumactus, and Recrementa sua, and Se simul una, ex Arteriarum Osculis in
Intesti^^ deponit; in quibus paulo pst (eroso sc. quo illinuntur M^^^) Ulcero
progignuntur: ex quibus Humores perquam acres jugiter effluentes, atque Fibras
eorum Nerveas vellicantes, non Dolores modo atrocissimos, sed and caeterorum
non pauca supra memoratorum Symptomatum accersunt.

Verum, cum haec Descriptio quaedam Morbi, ex Phenomenis ejus maxim conspicuis
deprompta, potius dicenda sit, quam vera Definitio; Ea quidem eo usque
differenda est, donec Essentia hujus Morbi Nobis innotuerit, quae tamen adhuc
(sicut and Caeterorum omnium Morborum) in profundo latet, and usque, haud
dubie, latebit.

Causa Dysenteriae Proeatarctica nihil aliud esse mihi videtur quam (...) illa,
and Temperamenti Proprietas quaedam, qua Nonnulli ad Hunc Morbum procliviores
fiunt, quam sunt Alij. Hinc utique fit quod ex Duobus (v. gr.) Alienigenis Hanc
Insulam petentibus, parique omnino Vivendi Ratione utentibus; Hic totam inibi
AEtatem ab Hoc Morbo prorsus immunem agat; Ille vero, quamprimum Hue pedem
intulerit, statim Eo corripiatur: Utriusque fiquidem diversa Valetudinis
condition a varia utriusque Temperamenti ratione pendente. Nam cum in illo
morbi Semina, utcunque ante latentia, a quavis Causa Evidenti, sive sit
Alimentum, sive Aer, sive quodcunque aliud Extraneum, facile in actum
reducantur, and in perfectam tandem Morbi Speciem efformentur; in Altero, cum
desit omnino Morbi Fomes, Causae omnes Externae, velut bruta Fulmina, nihil
prorsus Operantur, adeoque neque Ille, ne in Hunc Morbum incidat, quicquam
periclitatur.

Temperies autem illa peculiaris quae ad Dysenteriam viam sternit, ac
praedisponit (mea quidem sententia) ejusmodi est, in qua, Plethora^ redundante,
and praepo Hente Bile, Pori Cutanei, sive ex ipsa Origin, sive ex Causa aliqua
externa, plus aequo constringuntur. Nam in Febribus plerisque, quae in Corpora
and Plena, and Biliosa simul, incidunt, ( Bilis enim prae alijs quibuscunque
Humoribus ad Turgescendum apta nata est) Sanguis supra modum intumescens, intra
Vasa sua contineri nequit, si modo Fuligininibus suis, inter Circulandum, per
Poros Cutaneos denegetur Exitus. Quo siquidem in Casu, disruptis quibuscunque
Repagulis, modo in Na^es, modo in Cerebrum, modo in Pectus, modo denique (quod
and fit frequentius* and ad rem nostram magis pertinet) in Intestina erumpit.
Quid autem sit Causae quod in Hoc Morbo adeo solenniter and constanter ijsdem
semper Foribus se proripiat Sanguis, posthabitis caeteris, quas supra
nominavimus; cum sit Nodus solutu perquam difficilis, malim Ego meam ea de re
Ignorantiam ingenue fateri, quam Conjecturis (ut fit) nescio quibus, dubijs
saltem, nedum Nugatorijs, and Otio meo, and Vestris simul Auribus abuti.
Quapropter, praetermisso Labor tam inepto, ad Tertiam ultimamque Dysenteriae
Causam, Evidentem sc. procedo, meque accingo.

Causa Dysenteriae Evidens (quae and Remota, and Antecedens vocatur) ea dicenda
est, quae Procatarcticam, ante Sopitam, Quasi Exuscitat, and ad Vires suas
exerendas instimulat; unde tandem Hic Morbus, tanquam ex Ovo Faetus, integre
consummatur.

Cum autem Haec sit illa ipsa Causa, propter quam Dysenteria maxim, and quidem
unice, Hibernica denominanda est, ( Coujuncta enim, sicut and Procatarctica,
nullibi non Terrarum una eademque est,) haud abs re fuerit in Naturam Ejus
aliquanto accuratius inquirere, pauloque fusius super ea disserere.

Hac autem in re Explicanda (ut and Methodice Haec nostra Dissertatio procedat,
and (si qui sunt apud vos) Tironum usui inserviat;) Eiusmodi Rationi Nobis
insistendum esse videtur; uti sc. primo Ostendamus quae solent esse Cau^sae
Dysenteriae Evidentes; deinde demonstremus qua ratione, and quo potissimum
nomine Hibernia, prae alijs Regionibus, ad Causas istas, aut saltem earum
Nonnullas producendas Conferat.

Cum vero and longum esset, neque multum ad Propositum nostrum pertineret
Universas Has Causas percurrere; praecipuas tantum principesque earum, ut and
maxim Vulgares, perstringemus; praetermissis ultro Compluribus, ab Authoribus
vulgo recensitis, utpote quae rarius Observationi Medicae occurrunt, adeoque ab
ijs in Pompam magis, quam Usum, ostentari solent.

Inter Evidentes autem Dysenteriae Causas, vel primas sibi vendicat immodicus
Fructuum immaturorum Esus; quod fere fit Autumno, quo tempore Pueri, ejusmodi
Fructibus sese supra modum ingurgitantes, in Hunc Morbum Catervatim incidunt,
atque ex Eo usque adeo pereunt, ut in Schedula ferali ea tempestate Londini
hebdomatim edita, haud exiguum Defunctorum numerum complere soleant. Atque Hoc
eo fit, quod ex tali Fructuum Precocium Ingluvie tanta Humorum crudorum Copia
in Corpore coacervatur, ut, neque a Ventriculo rite Concoqui, neque a Sanguine
deinceps assimilari possint: unde Turba illa febrilis oritur, qua Sanguis
Humores istos ex sinu suo amandare nititur: quod cum per Poros Cutaneos, ea
Anni tempestate densius constrictos, efficere nequeat; intro Eos, versus
Intestina, magno impetu deturbat, atque ibi ipsis, perinde ac Sibi, Exitum
quaerit, facitque.

Huc etiam Spectat, atque ejusdem est farinae, Musti, vel alius cujusvis
Liquoris Spirituosi, recentis sc. nec dum a Faecibus suis depurati, liberior
Potatio. Atque Hoc quotidie in nostra Anglia Compluribus incautis accidit, qui,
sive Animi, sive Negotij Causa, per Argum Herefordiensem, ubi magna est vis
Pomacei, itinerantur. Quippe ejus Vini, nondum defaecati, sive Novitate, sive
dulcedine capti dum id in se nimium ingurgitant, in Hunc Morbum saepe saepius
incidunt.

Ex reliquis Dysenteriae Causis Evidentibus (ut hanc rem tandem in Compendium
redigam) Una solet esse insueta Carnium, maxim praepinguium, and Locis
Palustribus depastarum Ingluvies: Altera est Aer crassus and paludosus, atque
insimul Calidus.

Atque ambae Hae Causae novissimae proprie quidem ad Hiberniam pertinent.
Eamque speciatim recipient; cum nemo (uti mihi videtur,) sit Advena, qui Hoc
Morbo tentatur, quin Invaletudinem suam His potissimum Causis acceptam referat.
Qua autem ratione, and quo pacto id fiat, proxime, and sane quam potero
summatim, exponam. Et primo quidem de Aere*

Taedio autem esset, ut and supervacaneum, de Natura Aeris, ejusque Phaenomenis
hic loci plura proferre, coram tam erudito Philophorum Grege, and in
consummatissimis nobilissimi Boylaei Libris, ea de Re conscriptis, haud dubie
assidue versato. Id unum tantummodo (quoniam ad Hanc Rem quae nobis nunc est
prae manibus, explicandam plurimum confert) notare libet; Hunc sc. omnem, qui
Terrarum Orbem quaquaversus circumscribit, Aerem (quique idpropter Atmosphaera
vocatur) ex Effluvijs tantum terr-aqueis, vi Solis in altum Sublatis, constare;
adeoque de Natura atque Indole cujusque Loci, ex quo exhalari solet, omnino
participare. Ex quo necesse fit, ut Aer, qui jugiter in Pulmones nostros
inspiratur, and cum ipso Sanguine Spiritibusque nostris intime Commiscetur,
quamplurimum ad Valetudinem humanam* cum prosperam, tum adversam, conducat.
Atque Hoc quidem (ne plura* Exempla, quae pene sunt infinita, huc proferam) in
nonnullis Angliae Regionibus, paululo intervallo ab invicem distantibus, usque
adeo constat, ut Quartana Febre laborantibus, quae in palustribus and depressis
Cantij Locis adeo inter Advenas increbrescit, omnemque pene vim Medicamentorum
eludit, in aliam, ejusdem Regionis Partem, Campestrem puta and apricam, vel
paulisper divertisse, ibique paulum respirasse, certissimi pene sit instar
Remedij.

Sin vero Cantij spissior humidiorque Aer ad Ouartanas progignendas tantum
possit; quid ni and Aer Hibernicus (and, propter Situm Occidentalem, Calidus;
and, propter ingentium Paludum multitudinem, Crassus; and, propter Nemorum
densorum Copiam, Umbrosus) ad progignendas atque fovendas in Exterorum
Corporibus Dysenterias aeque conferat?

Id autem ipsum efficit, non modo Densitate sua eorum Poros suffarcinando, quo
minus Sanguinis Halitus fervidiores ea sibi Exitum inveniant; sed and aliena
quaedam atque heterogenea Fermenta, Pulmonum open, Sanguini impertiendo; ad quae
for as eliminanda accensa Febre, cum Natura alias ea non poterit, per Arterias
Intestinales, and cum ipsis una Sanguinem exterminat.

Ut dicam tandem quod sentio; Aer, qui and Radijs Solis, per Nebulas Continuo
transmissis, nimium incalescit, quique simul Vaporibus, ex stagnantibus
putridisque Paludibus exhalatis, plurimum humescit, prae alio quocunque Aere,
humani Corporis Humores Corrumpit simul, and labefactat. Nam, sicut Caliditas
Aeris, Parts Corporis attenuando, faciliorem Vaporibus in Sanguinem introitum
conciliat; ita Humiditas ejus Humores adeo in immensum auget ut non modo
Spiritus inde opprimantur, sed and Sanguis ipse, (cum and ob Febrem turgescat,
and ob Plethoram intra Vasa sua contineri nequeat) necesse habeat Exitum Sibi,
quaqua datur Porta, quaerere; eaque erumpere. Atque Hinc illae Lachrymae! Hinc
Dysenteria!

Quod autem de hujusmodi Aeris Incommodis a Me jam dictum est, Nihil in se
Novitatis habet, cum multis retro Seculis ab Antiquitate ipsa usque adeo sit
animadversum, ut, in tanti Mali Remedium, nihil non Laboris and Sumptus
impenderit.

Sic a Plinio jam olim Memoriae proditum est, quod in Campis Thessalicis, qui
Philippi Urbem circumambiunt, cum Incolae, effossis summa and Opera and
Impensis Aquaeductibus, Aquas inibi stagnantes, alio derivassent, ac
divertissent, adeoque and Solum ipsum exiccassent; tanta exinde insecuta est
and Aeris, and Tempestatum, atque ipsius Coeli Mutatio; ut tota illa Regio, ex
perquam insalubri, Saluberrima sit facta.

Atque, Horum Exemplo, nuperrimis his Annis, haud dispari Incolarum Compendio,
Hoc idem factum est, tam in Insulis Americanis ad Coronam Angliae
pertinentibus, quam in nonnullis paludosis ipsius Angliae Comitatibus: Satisque
Compertum est, a quo in hac nostra Hibernia tot Nemora in usum Navium caesa,
atque tot Paludes in Agriculturae commodum exiccatae fuerint; Aerem Hibernicum
usque adeo in Salubriorem Statum fuisse perductum; ut neque Pluvijs Nebulisque,
neque Dysenterijs, alijsue Morbis producendis, aeque jam sit atque olim
propensus.

Atque de Aere, quatenus Dysenteriae Hibernicae Causa est, Haec hactenus. De
altera jam Causa Evidenti, quam ad Hiberniam quoque proprie spectare diximus,
inususita sc. Carnium praepinguium, and Locis palustribus depastarum Ingluvie,
proxime disserendum est.

Quae quidem Causa, licet haud sit adeo Universalis atque Altera, neque Omnes
omnino Advenas, cujuscunque sint sortis, aeque attingat; ei tamen plurimum
ancillatur, auxiliaturque; usque eo, ut in progigendis Dysenterijs Hibernicis
apud Exterorum Vulgus, haud exigui fit Momenti. Pythagorica siquidem Vicinarum
Gentium Plebecula, quae, Sedibus suis asperioribus relictis, in Hiberniam sese
quotidie confert, quaeque Domi solis Lacticinijs victitans, vix unquam Carnes
degustaverit; nil mirum (inquam) si talis Plebecula, quamprimum ad Hanc Insulam
appulerit, (feracissimam illam, omnium que Rerum cornucopia affluentem) statim
sese Carnibus ingurgitet; utpote quae sint (ut olim notavit Eustathius) Palato,
quam quaevis alia Alimenta, gratiores; and hic Loci, propter summam Pecudum
viliori Pretio emantur. Verumenimvero, cum nulla non Re perniciosum sit Praeter
Casam fugere, and ad extrema derepente transire; magno sane suo id facit Malo
incautum Vulgus, dumque suae indulget Gulae, Saluti haud parum officit; ut
scias sc. ubicunque Dulce est, ibi and Acidum inveniri.

Hoc enim pacto non modo ingens Humorum saburra, in futurum Dysenteriae
proventum, congeritur; sed and nova inde and inusitata Fermenta, cum
Ventriculo, tum caeteris Visceribus, impinguntur: quae quidem Fermenta, partim
a praeterlabente Sanguine in se suscepta, partim cum Chyloso simul Latice in
ipsum deposita, cum aliena prorsus sint a Sanguine Natura, adeoque ab ipso in
Substantiam suam assimilari nequeant; Luctam illam, and Tumultum febrilem
excitant, quo Natura tam inimicos Hospites ex Gremio suo amoliri nititur, ac
tandem in Intestina omnino amolitur.

Sin vero, in hujus Rei Mantissam, Id qnoque accesserit, quod Pecudes, quarum
Carnes dicto jam modo a Vulgo Exotico incaute devorantur, Locis aquosioribus
and Paludosis depascantur, (quod fere fit in Hibernia) plurimum inde Hoc Malum
adaugetur: quod and olim (in sua Animalium Historia) observavit Aristoteles,
and Cuilibet hanc Rem vel minimum perpendenti de facili constabit; ut Veritas
tam luculenta pluribus, in sui Confirmationem, Verbis haud opus habeat.

Atque de Causis Dysenteriae Evidentibus, deque ijs speciatim quae proprie
spectant ad Hiberniam, Haec dicta sunto.

Quod ad hujus Morbi Prognosin attinet, (ut hanc quoque rem quadantenus
attingam) frustra omnino hic esset ea denuo repetere quae de Hydrape, de
Aphthis, de Phthisi, de Singultu, supra memoravimus: Quibus tamen Hoc Unum
annectendum est, quod sc. Dysenteria (modo non Epidemice grassetur, tunc enim
aeque pene est, atque ipsa Pestis, lethalis) si Genio, Arbitrioque suo
relinquatur, neque Astringentibus Narcoticisve imperite atque intempestive
coereeatur; utcunque and in longum protrahi, and summis Doloribus stipari
soleat; ad postremum tamen in Salutem ut plurimum terminatur.

Hucusque de Natura ut and Signis, Causisque Dysenteriae Hibernicae
disseruimus. Quod si vero parum reserat quid facit Morbum, sed quid tollat;
Haec omnia incassum, ni quaedam insuper de Curatione ejus subjungantur.

Cum autem Curatio cujuslibet Morbi duabus omnino Intentionibus innitatur; una,
qua praecavetur ne fiat; altera, qua, jam factus, tollatur, (quarum prima
Prophylactica, altera Therapeutica nuncupatur) De utraque Dysenteriam
Hibernicam Curandi and Ratione, and Specie, paucula jam Verba faciam.

Dysenteriae Hibernicae Curatio Prophylactica duabus hisce Indicationibus
constat. Prima est, ut Pori Cutanei quantum maxim patuli serventur; quo, sive
per Diaphoresin, sive per insensibilem Transpirationem, Halitus Sanguinis
fuliginosi ea for as exeant; neque necesse habeant, foribus istis praeclusis,
intro sese versus Intestina recipere, ibidemque Exitum sibi quaerere.

Huic Indicationi abunde satisfaciet, quisquis sese Vestibus, adversus externa
Frigora, paulo praeter solitum muniverit; qui Vespertinam, ut and Nocturnam
Auram sedulo vitaverit; quique ad Labores atque Exercitia impigrum se
praestiterit.

Indicatio altera prophylactica est, ut summa religione fugiantur quaecunque
Corporis Habitum ad Plethoram disponunt, quaeque Bili Progignendae ansam
praebent, ut and ea omnia quae nova and inusitata Fermenta Sanguini,
Visceribusque impingunt. Hoc siquidem pacto, cum neque Sanguis, ob
Plenitudinem, nimium Vasa sua distendat; neque, propter Bilem, turgescat; neque
propter alienas adversasque sibi Particulas in Tumulius febriles efferetur;
Nulla non Dysenteriam producendi Occasio praeciditur, atque praecavetur.

Hanc Indicationem (ne sim prolixior) abunde satis adimplebit, quisquis ille
sit Advena, qui, primo suo in hanc Insulam Appulsu, temperanter vitam egerit,
seque Victu tenuiori parcoque aluerit; nec non Alimentis Hibernicis non nisi
paulatim assueverit.

Sin vero ( His vel omissis, vel non Obstantibus) Plethora usque adeo
ingruerit, ut metus sit ne inde Dysenteria enascatur; danda est opera ut
tollatur quamprimum: quod quidem facile est factu, si modo tantum Sanguinis,
incisa Vena, emittatur, quantum suffecerit ad Massam ejus usque adeo deplendam,
ut Vitale illud Flumen intra Alveos suos levi Cursu fluat, neque necesse habeat
in quoscunque Aggeres sibi obvios arietare, eosque perrumpere.

Ad istam quoque Plethoram minuendam haud minus expedit, ut Ventriculus,
primaeque Viae aliquoties eluantur; ut Bilis, alijque Humores inibi stabulantes
for as expurgentur.

Atque de praeservatoria Dysenteriam Hibernicam Curandi Methodo Haec
impraesentiarum suffecerint. Verumenimvero Medici est non modo qua ratione
praecavendi sunt Morbi demonstrare; sed and Morbis ipsis, si quem invaserint,
quantum poterit, Mederi.

Sic, qui ex Pharo, accensis Facibus, praeternavigantem Navem de juxta
latentibus Scopulis evitandis praemonuerit; licet rem perhumanam fecerit; toto
tamen Humanitatis Officio haud fungetur, nisi and eandem Navem vi Turbinis
ijsdem Scopulis illisam, (quantum in se est) instanti Naufragij periculo
eripuerit.

Procedamus itaque, bonis avibus, ad Curationem Dysenteriae Hibernicae
Therapeuticam; quae quidem tres Indicationes Complectitur. Prima est, ut
Humorum Turgescentia, qua sc. (...) in Intestina irrumpunt, compescatur:
Secunda est, ut ipse Sanguis ea tendens alio revellatur, ac divertatur: Tertia,
ut Humores morbifici, tam in Sanguine, quam in primis Vijs redundantes, for as
eliminentur.

Prima, ut and Secunda Intentio, Phlebotomia; Ultima Catharsi (utraque vero
saepius, si opus sit, repetenda) omnino absolvitur.

Atque Haec tam Simplex brevisque Medendi Ratio, si rite ac prudenter
administretur, usque adeo in Curandis Dysenterijs (modo ad eam ferendam vires
suppetant) utramque facit paginam, ut si quis His plura, (nisi ad leniendam
Symptomatum atrocitatem) addiderit, ausim, longo id usu edoctus, affirmare,
illum aut frustra, aut perperam id facturum.

Si quis autem sit, qui hic reclamaverit, atque adeo a me qnaesiverit, quo
demum pacto tractandus sit AEger Dysentericus in extremo Morbi stadio, cum sc.
eo Imbecillitatis pervenerit, ut neque Catharsin, neque Venaesectionem far
possit: Huic sane audacter id regeram; Si modo AEger ad Has incitas redigatur,
Omnia Naturae potius esse relinquenda, quam Morbum sive Stypticis, sive
Narcoticis, alijsve id genus Medicamentis, impugnandum: cum long satius sit
Eum non Curare, quam Occidere. Quo enim spectat, vel in eo ultimo hujus Morbi
Stadio, Narcoticorum, atque Astringentium Usus! nisi ut eo Hostis teterrimus
vel in ipsis Sanguinis amplexibus, vi quadam praepostera detineatur! unde and
nova Febris accenditur; and Aphthae, ut and Singultus, enascuntur, fatales
Lethi instantis Praenuncij.

Sin autem eo res angustiae redierit, ut AEger, propter summum languorem,
Medendi Methodum supra laudatam haud sit ferendo; non est tamen quod animum
despondeat, vel spem recuperandae salutis abjiciat; modo tantillum habeat
virium, quantum suffecerit sive ad Masticandum Rhabarbarum, seu potius ad
Equinum, Suillumve Fimum, Vehiculo quovis grato solutum, deglutiendum. Cujus
Ego Remedij vires (utcumque vile triviumque sit) in curandis Dysentericis,
etiam conclamatis, multoties exploratas habui. Quod tamen effectum dat, neque
vi styptica, vasa sanguifera Corrugando; neque narcotica, Cruoris, Spirituumque
motum sistendo; sed plane, Salis sui volatilis open, (quo abunde scatet)
Coagulationes Sanguinis solvendo, Ejusque adeo Massam in pristinum sanumque
statum restituendo. Quod quidem exinde satis constat, quod Pleuriticis,
Rheumaticisque perinde ac Dysentericis, insigniter prodesse soleat.

Huc etiam spectat (quoniam eadem est indole) Remedium illud plane aureum a
Clariss: viro Io. Rayo (in Synopsi sua) memoratum, neque hic loci a me, propter
egregiam quam, non ita pridem, Exercitui Anglicano, in Hibernia gravissima
Dysenteria laboranti, tulit opem, sine Piaculo reticendum: Fungosa sc.
Substantia, Nuclei Juglandis Lobos intercedens, and separans, exiceata and
pulverizata, vinoque, modica quantitate, exhibita.

Ne cui autem persuasum sit, Particulis nescio quibus astringentibus ab hoc
Remedio tam admiranda praestari; a Clariss^ Authore statim subjungitur,
Pleuritidem ab eo, non minus quam Dysenteriam tolli; argumento satis luculento,
non styptica illud, sed sanguinis Coagulationes solvendi vi, pollere.

Jam vero ad Dysenteriae Symptomatum Curationem quod attinet, (nam pauca etiam
de Hac re dicenda sunt) non est quod Ei diutius immoremur; cum ipso Morbo
fugato, Ea omnia sese quoque una, ut plurimum, in fugam Conjiciant.

Agnosco tamen lubenter unum vel alterum esse Symptoma, quod Opem Medicam ultro
invocat, and quasi passis manibus implorat; Tormina sc. atque Intestinorum
Ulcera. Quae quidem Tormina hunc Morbum a Carceribus usque ad Metam comitari
solent, adeoque sunt immania, uti omnem humanam Patientiam vincerent, nisi
An^dynis, Caute and prudenter exhibitis, Rabies Eorum demulceatur. Cum autem id
idem quod Dolorem Levat, Haemorrhagiam quoque sistat; magnopere cavendum est,
ne, dum Uni Medemuur, eadem opera aliud accersamus Malum.

Intestinorum Ulcera statim a profligato Morbo plerumque evanescunt. Sin vero
diutius perseveraverint, Medicamentis Balsamicis temperatis, sive Ore sumptis,
sive in Sedem injectis, facile, and quidem brevi tolluntur.

Atque hoc pacto quale quale Hoc meum De Dysenteria Hibernica Tentamen ad
Umbilicum perduxi; eique jam nunc statim Colophonem imponerem, nisi id ratus
essem, Me Vobis rem haud ingratam facturum, si, Coronidis loco, pauca quoque de
Dysenteria Epidemica (ut ut ea sit aliquantum Extra Oleas) subjunxerim.

Quae quidem Dysenteria, licet, quoad aliquammulta Symptomata, cum ea Vulgari
sive Sporadica, de qua Nos jam supra tam prolixe verba fecimus, plurimum
conveniat; tamen, and quoad Eorundem Symptomatum Atrocitatem, and quoad Morbi
ipsius Contagium atque Exitum, ut and Medendi Methodum, toto ab ea, quod aiunt,
Coe^^ discrepat.

Quod Vobis eo luculentius constabit, si modo utramque Speciem hinc inde
comparavero, and quasi trutina quadam coram Vobis suspendero.

Ne autem Cramben hic recoquam, ea repetendo Symptomata quae sunt Utrique
Communia (utique de quibus supra sat fuse jam actum est.) Primo in loco
observatu dignum est, quod cum Valgaris illa Dysenteria unum forte fortuna
Singularem Hominem hic illic adoriri soleat, neque ultra progrediatur:
Epidemica long lateque grassatur, neque modo privatas AEdes, and Pagos, and
Vicos, atque Urbes, sed and amplissimas, quaqua latissime patent, Regiones,
ipsa non minus Peste, depopulatur.

2o. Cum Hic Morbus, in quamcunque Classem eam redegeris, nunquam non Febrem
sibi Comitem adsciscat; Ea quidem Febris quae Vulgarem illam consequitur,
semper lenta Mitisque est; neque ullis mali moris Symptomatis stipatur: Ea vero
quae Epidemicam comitatur, non modo illa altera long est intensior ac
praecipitantior; sed and teterrima secum adfert and Cerebri, and Nervorum, and
Ventriculi Symptomata; Phrenesin sc. Convulsiones, and (quo nihil magis
horrendum est) Singultum: quo cum semel perventum fuerit, vix Salus ipsa AEgrum
servare potest.

3o. Cum Dysenteria Vulgaris lento pede incedat, nec nisi longo temporis spatio
Metam attingat, ac tum demum in Salutem plerumque desinat; Epidemica, and long
velocius Cursum suum peragit, and raro aliter atque in Mortem terminatur.

4o. Quod ad Utriusque Dysenteriae medendae Methodum attinet; usque eo illis,
quoad istam rem, non convenit; ut nil minus quam ipsi Antipodes ab invicem
distare, adeoque neque idem commune Nomen meruisse, videantur. Quippe, and
Phlebotomia, and Catharsis, a quibus Vulgaris Dysenteriae medendae rationem
maxim pendere diximus; in Epidemica Curanda usque adeo non prosunt, ut vel
plurimum noceant, certoque pene sint Exitio. Quisquis Epidemicae Mederi vult,
necesse habet ut Alexipharmacis atque Diaphoreticis omnino incumbat, quibus
solis tota ejus Medela absolvitur.

Atque id Mihi (quod liceat pace vestra hic commemorare) abunde satis compertum
est, cum non ita pridem Dysenteriae Epidemicae curandae operam navarem, quae
Oras omnes Maritimas complurium Walliae Australis Regionum, amplius Triennium,
pervagata est; ijsque in Locis adeo immaniter desaevijt, tantasque Strages
edidit; ut in AEdibus non paucis vix Unus aut alter superesset, qui Sepulturae
traderet Defunctos.

Cum variae Medendi Rations and a Me, and ab Alijs, ad tam immanem Hostem
debellandum, e que Finibus Nostris amoliendum diu excogitatae frustraque
tentatae fuerint; Tandem aliquando Alexipharmaca, atque Diaphoretica (quibus
Solis (uti jam dictum est) Succumbit tam effraenata Pestis) egregiam ab Eo
Victoriam reportarunt: Siquidem in Medica, secus atque in Re Militari, Qui e
Morbi Manibus aufugit, atque Evasit, ipsum plane Morbum vicit, ac Superavit.

FINIS.

