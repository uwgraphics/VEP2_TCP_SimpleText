Ministerium Ecclesiae Anglicanae a Reformatoribus nostris nec factum est
nullum nec Antichristianum.
VOs sacri Heroum manes, coeloque recepti,
Quorum vindiciis primo instaurata refulsit
Relligio, and nimium, dum fas rectumque putaret,
Romanae obsequio devota Britannia sedis,
Excussit Papale jugum; descendite Olympo
Augusti, and mentes si tangit cura beatas
Aut amor ingrati vestris virtutibus Orbis,
Praesentes hodie vestros ornate triumphos.
Quantillum vobis curae est, quos ardua coeli
Regia victores celebrat clamore secundo,
Quid mendax Roma, aut Romae Fanatica, partu
Vipereo, proles, vecordi murmr possit
Obstrepere? Ut toto imprimis ridetur Olympo
Fabula de Manni capite, and convivia ficta
Sac^antum sese sua per suffragia Patrum.
Res m moranda novis Annalibus, atque recenti
Historia, quod cum delubra arae que paterent
Undique, fumanti fierent nova sacra popina
Scilicet hinc miseros sec'lo volvente, nepotes
Perpetuus sacri, nullo praeclusus hiatu,
Ordo Ministerii, fidei mysteria tradens
Attigit! o habeas aliquem, pia Roma, pudorem:
Hunc potius turpi sacratum creed popina
Cujus vel foedum facta est Urbs tota lupanar;
Cujus vel scortum, vel scorto nata propago
Incestat sanctae subsellia proxima sedi.
Qualiter Alphaus (seu Nympha Arethusa vocetur)
Arcadia profugus, demerso creditur amne
Occulto late subter mare tramite serpens
Font iterum puro Siculis emergere in oris:
Sic primaeva Fides, fideique in secula custos,
Recta Ministerii longo successio tractu
Deducta, a primis haec usque ad tempora fluxit.
Tecta diu, obducto limosis sordibus alveo
Fluxerat, and densa circum caligine susa
Fugerat humanos oculos, at cognita coelo,
Relligio, Roma captivum caeca pet Orbem
Impietas saeveque potens dum glisceret error.
Emersit tamen and longo post tempore laetum
Exeruit caput, and veteri splendore decora
Ringente Italia, Papa frendente, refulsit.
Tunc coeli auspiciis parens, simul Anglia felix
In libertatem antiquam lucemque renata est;
Rejecto quicquid delirae somnia Romae
Aut fraus, ambitio, lucrique insana cupido
Primaevae addiderant fidei: aeternumque recepto
Quicquid Apostolici afflatu prudentia sec'li
Sanxerat aethereo. Felicem te usque vocarem
Anglia, si semper mente hac immota stetisses.
Fata obstant, obstat violenti saeva propago
Calvini, fidei sine fine intenta modoque
Purgandae; and fastus Papalis stirpe revulsa,
Succrescens tumidae Paritas vesana Genevae.
Illicimprimis coelo data jura recepit
Ordo sacer, qualis circa primordia fulsit,
Partito officii triplicis distinctus honor.
Longa hinc sanctorum Patrum per secula fluxit,
Longa Ministrorum series. Hinc tempore justo
Ascendit proesens Orbis Patriarcha Britanni
Promeritum virtute thronum; quo Granta triumphat
Patrono, and felix Rectore Ecclesia gestit.
Hinc Petrus, cujus nomen formidine quassat
Papalem Cathedram, and tenebris emersa profundis
Saepius, obtundit sceleratae dogmata Romae.
Quicquid scurr a procax, quicquid Fanatica turba
Obstrepat, invidia stolidoque armata furore.
Ille quibus Primas, aut Praesul displicet ille,
Non hos Relligio petit instaurata Patronos,
Non hosts metuit: Queis nil impune placebit,
Cui Liga solennis, sacratum sanguine Foedus,
Assertor Beza, and Calvinus defuit author.
Polygamia Legi Evangelicae repugnat.
ESse duas Veneres generis non unius olim
Atque illis pueros creditur esse duos.
Illa vaga spuma turbatae nascitur undae:
Haec fuit ipsius filia dicta Jovis.
Altera lascivis solet urere pectora flammis,
Et variis animum sollicitare modis.
Altera virgineas taedas fecisse jugales
Et castos satagit conciliasse toros.
Illa procax puero Dea cum petulante subegic
Infantis mundi saecula prima sibi.
Tum vaga robusti nullo connubia ritu
Jungebant, nulla lege vetante, patres.
Sic nova cuique fuit deducta colonia terrae,
Ex populis genuit quos sibi quisque parens,
Sexcentos licuit dum desudare perannos,
Natorumque novos multiplicare greges.
Creverit uxorum sic natio, larga supellex,
Pauper erat potuit qui numerare pecus.
Forsan and uxores coluerunt more Scytharum:
Non binas messes praebuit unus ager.
Long alia nobis causa deducitur uxor,
Municipes coelo quos genuisse decet.
Castaque virgineum est imitata Ecclesia sponsum:
Nempe animas Christo parturiisse velit.
Sic monet illa Venus puris advecta columbis,
Solum animos animis quam sociare juvat.
Quaeque duas alias dilexit, adultera men's est,
Alterius pellex pellicis una manet.
Nec plures adamare jubet nos Author amoris
Uxores; dederit mollius ille jugum.
Una Laborantum curas hic auget, in astris
Nulla Triumphantum gaudia diminuet.
ERGO,
Quisquis erit cui non uxor satis una videtur,
Nililli satis est, vane Lysere, mali.
Ju^^ ^0. 1679. In Vesp. Commit. Resp. Sam. Fuller, pro gradu S. T. D. Coll.
Div. Joh.


