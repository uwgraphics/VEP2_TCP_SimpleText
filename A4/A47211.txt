ELXISEDEK.

CONCIO DE Aeterno CHRISTI Sacerdotio, IN VISITATIONE Cathedrali TO^Y AKAPITOY
SETHI EPISCOPI SARISBVRIENSIS, HABITA.

Per IOSEPHUM KELSEY ejusdem Ecclesiae PRAEBENDARIUM.

LONDINI: Impensis GUALTERI KETTILBY, ad Insigne Capitis Episcopalis, in
Coemeterio D. Pauli. M DC XCI

Imprimatur.
Ian. 26. 1691.

Carolus Alston, R. P. D. Hen. Episc. Land. a Sacris.

In Epistola ad Hebraeos, Capite Sexto, Versu ultimo, Vicesimo.
(...).
QUAM ardua res erat Humani generis Salutem procurasse, ex hoc potissimum
elucet; quod Deus Christum filium, non nisi omni Honorum genere cumulatum,
cunctis Potentiae titulis clarum, Autoritate maxim augusta insignitum, tanti
Moliminis opus aggredi voluit. Cum enim ad perfectam nostri Beatitudinem tria
omnino necessaria inventa sunt; constabatque Divinae Majestatis iram placandam
esse, Humanas mentes coelestis veritatis cognitione lustrandas, durissimam
inimicorum pervicaciam frangendam; nec nisi a pientissimo Sacerdote infensum
nobis Deum conciliari potuisse, non diu obductas animis nostris errorum
tenebras discuti, nisi a Propheta divinitus illuminato; non denique mundanas
inimicitias acerbe reluctantes aliter quam a Rege Potentissimo debellari; quae
singula mortales vires long superabant, and jam conjuncta Christus solus
fortiter sustinuit.

Hic Rex illustri stirpe oriundus Familiam suam a Davidis Temporibus sensim
diminutam, tristique per varias Calamitatum vicissitudines interitu deficientem
resuscitavit, collapsum Iudae Sceptrum restituit, novamque condidit Monarchiam
vel laudatissimis Terrae Imperiis Magnitudine, Gloria, Duratione praelucentem.
Hujus muneris praesidio, Ecclesiam suam protegere, ejus perpetuitatem sulcire,
hostium impetus repellere, munitiones demoliri, and quicquid est ubique mundani
apparatus Imperio suo subjungere; fidelissimos Subditos suos Fortitudine
instruere, Virtute munire, Alacritate perfundere, ad Victoriam amplissimis
propositis Praemiis animare, and vexatissima Militia hac tandem perfunctos in
coelis Triumpho and sempiternae Civitatis Corona donare.

Hic Propheta Coelos Terramque novos condidit, totius mundi (...) ornavit.
Legem novam senescenti priori subrogavit, eamque esse vere Divinam Vitae
puritate, Miraculorum frequentia, and magnitudine demonstravit; obscura
Antiquorum Vaticinia expedivit, ipse complevit; Superstitionis Ethnicae
tenebras fugavit, clarum diem inferendo. Praeclare Hic de monte sacro
Aeternitatis oracula pronunciat, coelestis Doctrinae mysteria pandit, turbidos
Animorum motus componit, Irarum aestus sedat, Cupiditates omnes placidae Mentis
tranquillitati inimicas castigat, ferocientes incultae Naturae motus demulcet,
saevamque Barbariem in mitissimam suam Religionem transire jubet. Quoties sui
temporis vitia insectando mire incaluit? Fucatam aetatis Sanctimoniam quot
ictibus confecit? Fastum, Ambitionem, Avaritiam quam alte secuit? Ac quid non
molitus est Divinus Vates, quo omnibus animi morbis rite curatis, vitiis
radicitus evulsis, Humanas mentes in perfectissimam virtutem erudiret, and in
supremo Felicitatis fastigio securas collocaret? Eximiis hisce Propheticae
dignitatis beneficiis non minoris momenti accedit Ecclesiam suam salutaris
Doctrinae conservatricem instituisse, Sacramentis vim spiritualem indidisse,
Ministros ordine pulcherrimo distributos donorum invisibilium Dispensatores
stabilivisse, eosdem amplissima Coelestium clavium autoritate cohonestasse;
totaque hac politeia, Divina art fabricata, tanquam terrenum Adami Corpus
vitali Anima, mundanum regimen inspirasse: Ut quas fecerit Disciplinae veteris
ruinas temporis injuria liceat Episcopali Vigilantia instaurare, praecipites
errorum cursus sistere, luxuriantes Haereseon impetus reprimere, languentes ac
pene mortuas sacratarum Legum vires recreare, omnibusque iis officiis
inhaerere, quibus exequendis Ecclesiae corpus in primaevum robur ac
pulchritudinem renovari possit.

Sacerdos denique Christus seipsum victimam Patri irato lubens obtulit, qua
peccata nostra expiabat, Deumque nobis faventem propitiumque reddebat, and
coeleste Sanctuarium ingressus hoc aeternum agit, ut Ecclesiae suae Causam
omnesque res nostras, pro gratia, qua apud Deum valet, suscipiat defendendas.

Hanc autem Christi Pontificiam dignitatem, si praesenti sermon totus
prosecutus fuero, non multum videbor (uti spero) ab hujusce diei locique
institutis, vestraque omnium expectatione dissidere; de supremo nempe Pontifice
coram Episcopo dicturus, in ipsa Presbyterorum corona de aeterno Sacerdotio:
Cujus pars magna estis, tu Pater in Christo admodum Reverende, vosque Reverendi
Fratres, quorum utriusque Ordo sacerrimus ut quam meruit Aeternitatem
assequatur, concedat, cui curae est Ecclesia, noster Pontifex misericors, ad
Melchisedeci Ordinem factus in sempiternum. De quo quidem Melchisedeco cum
multa Apostolus sublimi oratione disputavit, non tamen omnem illi visum est in
hac causa difficultatem amovere. Manet enim, ut ipse loquitur, (...) tantaque
Obscuritate impeditus quae vel doctissimorum ingeniorum acumen elusit hactenus,
labores frustrata est; cum nec quis fuerit, nec qualis Sacerdos satis
conveniat; non denique quae similitudo inter illius and Christi Sacerdotium
intercedat. Hodiernae itaque Disceptationis haec summa esto.

Primo, de Persona Inquisitio.

Secundo, de Sacerdotii ejus natura and ratione Disputatio.

Tertio, Christum fuisse revera ejusdem Ordinis Sacerdotem explicabimus.

Quarto, quem usum habeat inventa (si forte) Veritas, quos fructus in commune
ferat, quidve emolumenti hinc possit in rem nostram Theologicam redundare
ostendemus; ne sterilem and infructuosam materiem colendo, inutilem proisus
operam posuisse, and ineptiis nostris nimium plausisse videamur.

1. Melchisedecus, (...), quis quantusque fuit, non nisi ex duobus veteris
Scripturae locis, Geneseos decimo quarto, and Psalmo centesimo decimo datur
cognoscere; ex quibus solis omnia illa, quae de hujusce Viri magnitudine
praeclare ille disseruit, transtulit Apostolus. Pluribus Divinis testimoniis
destituta in discrepantes tres potissimum sententias abiit Humana haesitatio.

1. Prima est Iudaeorum, qui Melchisedecum Semum statuunt, Christianosque
aliquot in parts traxerunt. Illi scilicet generis Nobilitate superbientes
Abrahamum (quem (...) Prosapiae radicem gloriantur) ab alienigena Benedictionem
accepisse, eidemque decimas tanquam superioris ordinis Sacerdoti solvisse
indignati, Melchisedecum primo quidem Angelum dixerunt, deinde Semum illumque
Abrahamo tanquam Pronepoti suo benedixisse, sic salvum Genti suae honorem fore
arbitrabantur. Haec autem ita se non habere multis Argumentis firmissime
demonstratur. Primo, de Melchisedeco dicit Apostolus (...) cujus genus in
Historia Iudaica non refertur. Semi autem Generatio ab ipso Adamo continuata
serie describitur. Nec ille (...) ullo modo dici potest, cujus Parents
agnoscit Scriptura, nomina deponit. Secundo, Melchisedeci Ordinem ab Ordine
Levitico alium prorsus and diversum definit Apostolus, Levitis autem a Semo
oriundis idem cum illo and commune erat Sacerdotium. Ordinem Melchisedecianum
Aaronico praetulit Apostolus, quia Levi illi tanquam digniori decimas solvebat;
quae Argumentatio ex hac opinione nulla esset; si enim idem homo fuit
Melchisedecus and Sem, Levi, qui ab utroque Semo and Abrahamo descendebat
aequali ratione decimas accepisse in Semo, ac solvisse in Abrahamo diceretur,
atque ex hoc non esset cur ullam praestantiam alius prae alio jure vendicaret.
Tertio, toto terrarum orb inter tres Noachi filios, submerso coelitus mundo,
(...). Josephus Belli Iud. Lib. 7. Cap. 18.
superstites distributo, Regio Canaanitis, in qua regnabat Melchisedec, Chamo
sort contigit. Semum itaque in ipsis alieni Imperii visceribus adeo
honorificum Dominium possedisse ab omni ratione videtur prima front dissentire.

2. Succumbit pariter and altera Cunaei magni nominis viri, quae Melchisedecum
ipsum Christum fuisse contendit, haud levioribus incommodis conflictata. Neque
enim ille (...) jure praedicatur, cui and genus a Iehova summo and Matre beata
(...). Non ille certe (...), cujus (...) Evangelistae accurate descripserunt,
non ille Dei filius ipse, qui ab Apostolo tantum (...). Solutum adeo and
abjectum dicendi genus, ut quem sibi consimilem dicat, respuit prorsus Divini
Oratoris accurata dicendi ratio. Si denique Melchisedecus esset ipse Christus,
sequeretur Christum etiam tunc cum Abrahamo apparuit, fuisse Sacerdotem ad
Mechisedeci ordinem. At contradicit Apostolus, qui silium Dei factum Sacerdotem
juramento (...) interveniente diserte affirmat. Fuere quidem (quod hujus
sententiae est Fundamentum) Authors piissimi qui secundam sacrae Triados
personam Humana specie se induisse crediderunt, and Patriarchis visendam se
exhibuisse; Apostolus vero noster ea ipsa tempora locaque respiciens in quibus
Deus, cui Iehovae nomen, apparuisse legitur, non nisi Angelorum mentionem
fecit. Capite decimo tertio nobis commendat Hospitalitatem, quia nonnulli
inscienter Angelos Hospitio exceperunt. Certe firmasset Argumentum, si ipsum
Deum excepissent: Multi Reges and Prophetae voluerunt videre, neque viderunt,
(dixit Christus) Abraham autem vidit diem meum; Sensu quo Prophetae (...) and
(...) videntes appellantur.

3. Tertia itaque Opinio, quam long verissimam judicamus, Melchisedecum
hominem mortalem asserit, urbis Salem ab ipso conditae regem, quae postea
montem insuper Moriam Abrahamo (...) dictum complexa, a Davide Jerusalem est
appellata.

1. Primo itaque notandum est, pietatem veram nunquam e terris penitus
exulasse, quin omnibus saeculis, temporibus iniquissimis, quosdam extitisse
viros bonos, qui sese ad Legis naturalis normam (quam primaevam Revelationem
dicere liceat) componentes, tum Deum sanctissime coluere, tum erga homines
justitiam conservabant; quorum Virtutibus non aevi malitia labem inurebat, non
vitiorum contagio mores infecit; quin contra grassantem undique impietatem
sumebant animos, and se dignos fingebant Deo. Hi ardentissima Virtute,
Sanctitate laboriosa in coelum tendentes Dei filii, Diis geniti omnium gentium
dialectis ut audirent meruere: Hujusmodi multos quos (...) pios ex gentibus
vocant, agnoscunt Iudaei; qui vitam suam, secundum Naturae lumen septem
Noachidarum Praecepta, vel quaecunque Officia ex tam uberrimo font dimanarunt,
instruebant. Talis Abraham, talis Lot, Iobus and noster Rex Salem; cui, ex
summis virtutibus, quas suas fecerat, simplici Justitiae nomine comprehensas,
splendidissimum Melchisedeci Cognomen dedit istius aevi amor and admiratio. Sic
Eupator, Philometor, Magnus, Justus, Pius, grandia Epitheta alios quoque Reges
nobilitarunt. Quo non mirandum est, si vel inter Canaanaeos, quorum impietas,
cum tandem maturata esset, universis incolis exitio fuit, inventus sit
justissimus unus and servantissimus aequi.

2. Secundo, tenendum est Conjunctionem Imperii and Sacerdotii in eadem
Persona, ut qui Rex fuerit, idem and Sacerdos apud omnes gentes adeo
invaluisse, ut (notante Grotio) vix ulla in re major consensus gentium
inveniatur. De Imperio Sum. Potest.
Omnino apud veteres (dixit Cicero) qui rerum potiebantur iidem auguria
tenebant, ut enim sapere sic divinare Regale ducebant. Homerus and qui ex illo
sapientiam hausit Virgilius passim Heroas suos, id est, Principes sacrificantes
introducunt. Apud Aethiopes Reges fuisse Sacerdotes narrat Diodorus, apud
Aegyptios Plutarchus, apud Spartiatas Herodotus, apud Athenienses and plerasque
Graecorum civitates Plato, Romanos idem secutos Halicarnasseus and Livius nos
docent. Unde etiam, Regno sublato, mansit Rex sacrorum. Imperatores ipsi a
Iulio Caesare usque ad Gratianum per quadringentos circiter annos vigente
Christianismo, Pontificatum maximum sibi servabant. Pontificibus acclamabant
sanctissimae Synodi; and sexta Oecumenica cum Laicos ab altari arcebat,
Imperatori accedere permisit. (...), dixit Pelusiota, (...). Hasce quidem
Potestates, cum Iudaeorum (...) formabat Deus, distinctas esse voluit; ne
populus tanto Sacerdotii splendore, ex coalescente regali Majestate oriundo,
mentis oculos perstrictus, ulterius non expectaret, nec Messiam Regem aeque ac
Sacerdotem instar Melchisedeci olim futurum amplecterentur. Clare constat ab
ipso rerum initio per annos ferme bis mill quadringentos toto Orb terrarum
moris fuisse, ut tum Regnum tum Sacerdotium primogenitis cederent, qui idcirco
Chrysostomo (...) dicuntur. Igitur nec hoc mirandum de Melchisedeco si fuerit
ut Anius ille Virgilianus, -- Rex idem Hominum, Phoebique Sacerdos. (...) hoc
est, (...), cujus Parents and Genus Hebraeorum in Fastis non citantur. Vel,
quod nescio an ulli Interpretum suboluit, quo modo Ieconias sine liberis a
Propheta Ieremia dictus: habuit ille filium Salathiel, sed qui nunquam Patris
solium capessebat. Sic Melchisedecus sine patre Rege, utpote qui primus in
familiam suam dignitatem Regiam intulit. (...) autem (...), cujus Sacerdos
noster Rex, pro vero and Iudaeorum Deo ab Ethnicis usurpatur, quod ex Regis
Babyloniae apud Danielem and aliquot Imperatoris Augusti Edictis declaratur.
Atque haec de Persona dicta sint.

II. Sequitur ut de Sacerdotii ejus Natura and Ratione inquiramus.

Sacerdotii Melchisedeciani Rationem certius assequemur, si Legem illam quam
sacerdotali sua cura moderabatur invenerimus. Adeo enim arctissimo nexu
conjunguntur Lex and Sacerdotium, ut (monente Apostolo) transferendo
Sacerdotio, translatio Legis ut fiat necesse est. Legem itaque quam coluit and
tuebatur Melchisedecus, non alium judicamus, quam quae Naturae dicitur,
Traditionibus quibusdam ab ipso Adamo transmissis aucta vel Noachidarum, quae
dicuntur, Praeceptis explicata. Hanc intemeratam dum servabat Primus Pater,
statum Innocentiae (amabile nomen! res diuturna si suisset) condidit; tantaque
felicitate usus est, ut a multis disputetur, number quicquam divinius illum vel in
coelis maneret olim. Fortunatam Animam! Deo plenam! aeternae rationis monitis
dum obsequentem. at! Fuit ingens Gloria. Hanc ducem nacti Humani generis
Principes omnia tum erga Deum Pietatis, tum quae civilem societatem augere
solent, Officia adimplebant. Non alio Doctore instructi Patriarchae pii Deum
precibus flectere, per illius nomen sancte jurare, illi honorem conspicuum
adhibere, vota facere, coetus publicos indicere, aras struere, sacrificiorum
ritus, aliasque quae ad Religionem spectant, Caeremonias ordinare didicerunt.
Hujus Institutis innixus Enos pulcherrimum vitae Curriculum habuit, and cum Deo
ambulasse dicitur. Et Abrahamus, postquam Idololatricae genti valedixisset,
suique Patris Imagines Igne conflasset, fortissima in verum Deum fide clarus,
ejusdem Amicus augustissimo Titulo celebratur. Haec aeternae Legis virtus est,
hae rectae rationis vires, quas quicunque hauserit, iisque animum alte
imbuerit, (...). Ut Melchisedecus noster Immortalitatem spirat, imo in se
habet. Certe par est credere, hunc ad cujus Ordinem factus est Jesus
sanctissimus, sacerdos; hunc, tanto Elogio dignum ut fuerit (...), caeteros
omnes prisci aevi Heroas virtute non aequasse solum, sed etiam (ignoscent
sublimes animae) superasse. Nec aliter puto huic, licet Maximo viro, convenient
illa ab Apostolo mirifice attributa, nisi ut Legis Naturalis Antistes fuit,
ejusdemque acerrimus Propugnator. Quid enim! Vivitne etiamnum in terris, (quod
de Sancto Iohanne aliquot Graeci somniarunt) in lucem hominum aliquando se
daturus? Nemo dixit. Vivit in coelis? Pariter omnis vir bonus est aeternus. Non
moriebatur, sed Enochi instar terram cum coelo vivus commutavit? Tacet
Scriptura. At si concedamus haec non tam Personam quam Legem, quam egregie
procurabat, respicere, jam fugiunt tenebrae and in clarissima luce versamur.
Equidem ea omnia, quibus grandescit Melchisedeci dignitas, de Lege Naturali ab
aliis Scriptoribus praedicantur. Hanc video (scripsit Cicero) sapientissimorum
fuisse Sententiam, Legem neque hominum ingeniis excogitatam, neque scitum esse
aliquod populorum, sed aeternum quiddam: Philoni (...), quae nec ab ipso Deo
dissolvi possit. Optime vero concordant Versus ex Sophoclis Antigona de hac
Lege recitati, (...)
(...).
Melchisedecus (...), pariter (...). Ille (...), hanc (...). Tantum denique
nimium Legi Naturali tribuerunt Scholae, ut Divinam voluntatem, Aeternitatem
ipsam antecedat. Hoc itaque fixum maneat, Legem cujus Sacerdos erat noster Rex,
fuisse puram Naturalem; quae quia aeternas rerum rations continet, merito and
ipsa aeterna celebratur, aeternitatemque suam Sacerdoti suo, sano sensu
impertivit. Hujus autem Sacerdotii Parts and distincta Officia, de
Benedictionibus, de Decimis, de Sacrificiis, aliisque ex ipsis Naturae
fontibus, ducente recta ratione, derivata, and latissime se diffundentia, vix
nominare patitur brevis hora, nedum pro tanta Materiae dignitate dilucidare.

III. Tertio itaque, Christum fuisse ad ordinem Melchisedeci Sacerdotem
breviter explicabimus. Hic Aeternae Legis magnus Instaurator, Naturae lumen
longa succrescentium vitiorum Caligine obscuratum denuo suscitavit. Rectam
rationem, optimam Divinae Imaginis partem, pessimis erroribus deformatam in
integrum restituit. Quid enim complectitur Evangelium extra Praecepta Credendi,
and Sacramentorum, quod non sit juris vere Naturalis? Durissimum illud, ut alii
pro aliis mortis periculo nos objiciamus, non solum laudarunt Ethnici sed and
executi sunt. Hinc Lex Christiana Graecis patribus toties Philosophia dicta
est, quae scilicet omnia Moralis Sapientiae officia magna perspicuitate
excoluit, invictis Argumentis fulcivit. Testor Divinam illam Concionem, quam
Jesus ad Discipulos primam habuit; in qua hoc enixe agit, ut rectae rationis
Majestatem impiis vel ineptis Pharisaeorum traditionibus (tanquam injectis
Catenis) vinctam, atque captivam in primaevam gloriam ac libertatem vindicaret.
Quas laudavit virtutes, Mititiam, Humilitatem, Justitiam, mentis Puritatem,
and, quae vel inimicos amplexibus suis comprehendat, Charitatem, nonne agnoscit
cujusque animus cognatas veteres? Nempe quo modo sub inculti ligni deformitate
latet Palladis Imago, latent Praxitelia capita, quae tum demum apparent cum
quicquid visui obstabat dolando Artifex abstulerit; ita mentibus nostris
insitas virtutes, Naturae inhaerentes, vitiorum ruderibus liberatas
inclarescere fecit summus felicitatis Humanae Fabricator. Certe Christus
Divortii politeiam a Mose Civibus suis concessam emendaturus, Primam Matrimonii
institutionem appellat. Quae definitio and in Polygamia, utcunque Patribus
indulta, locum habet. Inde clare edocti sumus, illum omnes Humanae vitae
rations ad rectam rationem voluisse revocare; illam autem esse rectissimam
quae sub Adamo innocenti, quam minima peccandi libidine depravata, Divinum
Authorem referebat. Cum totus mundus in Iudaeos and Gentiles (sectione valde
inaequali) divisus sit, and Lex aeterna sub amborum Tyrannide misere vexata
laborasset, subvenit Christus, qui coelesti Autoritate fultus, eam erroribus,
quibus gravissime detinebatur, eripuit; and in pristinam, qua ante Legem Mosis,
vel firmatas Gentilis Superstitionis vires, gaudebat, libertatem reposuit. Lex
Mosaica grave jugum Christo dicitur: Nec alia Libertas ab Apostolo laudata, non
alia perfecta Lex Iacobo, quam qua sub Lege Naturali positum Humanum genus
fruebatur. Hoc itaque commune Fundamentum habent Sacerdotium Christi and
Melchisedeci, quod aeternam Naturae Legem egregie uterque (majori autem cum
gloria Christus) adornabant. Alia quidem ratione, sed quae Melchisedeco minime
convenit, manet Christus Sacerdos in aeternum: Coelum scilicet ingressus,
seipsum Victimam pro peccatis nostris caesam, coram in praesentia Dei sistit,
and Sacrificii sui vi, ut Pontifex noster, nos Deo perpetuo commendat.
Sacrificabat Melchisedecus non solum pane and vino (quod nonnulli arbitrati
sunt) sed pro more saeculi cruentis etiam usus est. Christus autem unico
functus Sacrificio perpetuam sacrificandi Cessationem jussit. Nisi quod de
Adamo dixit Iudaeus quidam, illum ante peccatum totum fuisse Sacrificium; ita
nos (hortante Sancto Paulo) praestemus corpora nostra Hostiam viventem,
sanctam, acceptam Deo, qui noster est Cultus rationalis. Ad hanc similitudinem,
quam inter duo Sacerdotia astruimus, referri debet, quod Melchisedeci instar
Regis and Sacerdotis, Christiani a Sancto Petro (...) regale Sacerdotium
appellantur: and non semel tradidit Author Apocalupseos Christum nos fecisse
Reges and Sacerdotes (...), Compositum [ad Naturae Legem] jus, fasque animi,
sanctosque recessus
Mentis, and incoctum generoso pectus honesto.


Abrahamum, Isaacum, Iacobum, reliquosque qui ante Legem floruere Patriarchas
Divini cultus observantissimos sabbatizasse negant e sanctis Patribus non
pauci. Extat pariter inter veterum Iudaeorum effata, Omnes dies Messiae erunt
unum Sabbatum. Tanta erit aurei istius saeculi, and vera pietas, quae per omne
temporis spatium late se diffunderet, nec cujusque diei terminis includeretur.

Denique ut hunc comparandi locum finiamus, Melchisedec (...) Sacerdos fuit.
Nondum enim sacratissimum Iehovae nomen, (quod longo post intervallo ab ipsius
Dei ore primus accepit Moses) mortalibus innotuerat. Vicinarum scilicet gentium
seu Atheismum, seu Polytheismum exosus impietatem omnem, Idolorum cultu se
sustentantem, e Civitate sua exterminavit. Quantam autem mentis Puritatem, ab
omni terrena Faece se abstrahentem, in sacris Religionis mysteriis celebrandis
injungat Lex Christiana, res ipsa loquitur: Quantosque Triumphos de Ethnica
Idololatria egerit, mirabitur quisquis vel afflictissima nascentis
Christianismi tempora cum animo suo reputaverit. Impie itaque ludebant insulsa
Iudaeorum ingenia, dum ut sanctissimum Jesum falsae Religionis infamarent,
illum non Abrahami, unius Dei cultoris (quem Titulum sibi ipsis vendicabant)
sed Therae Idololatrae filium, satis pro invidia, divulgarunt. Atque hanc
originem, credo, habuit calumnia illa Celsi apud Origenem de beata Maria, illam
ex milite cui Pantherae nomen peperisse. Panthera Talmudicis (...) Pandira,
etiam (...) Panthera. Si facili mutatione scribamus (...), filius Therae, jam
evanescit crux illa quae adeo torsit Criticorum filios.

IV. Si quae hucusque fidelissima indagine pressimus vestigia ad veritatis
Habitaculum monstrasse viam vobis, Auditores Reverendi, videantur. 1. Qualis
jam exsurgat Theologia (vestra cura) paucis haud pigebit contemplari. Non illa
quam ostentant magna illa Corpora Theologiae falso dicta, vel quae millies
cocta Systematum Crambe Lectores pene enecavit; non illa denique quam semper
parturientia Haereticorum ingenia Ecclesiae pestem pepererunt, (licet haec
nostri sit Officii non ignorasse;) querula haec and fastuosa, paci inimica, qua
non majus malum existimo in rem Christianam invasisse. Quam vere hic intuemur
Theologiam, ex ipsa aeterna mente Humanis animis illapsa cunctas intellectualis
Mundi parts recte beateque vivendi scientia complet, atque exhilarat. Quae and
ipsa sub brevi Innocentiae Regno cum primum apparuisset, deinde gravi ac
diuturno falsae vel inutilis Religionis morbo oppressa pene conticuisset, sub
innocentissimo Jesu tandem revixit, omnes quibus bona men's, ultima in coelis
felicitate beatura. Juvabit equidem varios quos in terris subiit coelestis
Progenies labores and discrimina audire; florescentis rectae Rationis
incunabula, vetustum tanquam sacrumque Monumentum venerari, Regales fascias
deosculari, ipsos vagitus nosse, primaque loquendi Tentamina intellexisse. Qua
Majestate infantilem ejus aetatem Aenigmatis and involucris decoram ornarunt
Aegyptii Sacerdotes; quantis laboribus contendebat Graecia illius gratiam
demereri, and tandem sibi quasi propriam vendicabat. Quam magnifice sub Platone
disseruit, indigne ab Epicuro invisa, tetricum vultum induit sub Zenone, sub
Pyrrhone nulla fuit, ab Aristotele edocta, plane and accurate pronunciavit.
Variasque tum flantis tum reflantis Fortunae vices experta, Auspice Christo,
nova Revelatione munita aeternum sibi Imperium stabilivit.

2. Magnas insuper vires habet haec Sacerdotii Christi explicatio ad
componendas quae de Adiaphoris in Religione moventur lites. Si enim ea sit
ratio Sacerdotii Melchisedeciani, quae and Christi, ut in tractanda Religione
cultuque Divino, ex Legis Naturalis rectaeque rationis monitis versetur,
nostrumque Sacerdotem Ecclesiae paci, Animarum saluti optime consuluisse
necesse est ut fateamur, quo tot clamores, Nihil in Religione adhibendum quod
in Scriptura non sit plene explicatum? Cum ritus, quicunque neque a Deo
vetantur, neque a recta ratione alieni sint, absque ullius hominis Christiani
injuria possint usurpari. Observatu non indignum est, omnes nascentium Regnorum
Leges arctissima brevitate componi; idem and in Ecclesia Christiana magna cum
sapientia comparatum est, ut Leges generali quadam Significatione conceptae
particularibus cujusque gentis Moribus adaptentur. Ad Divos adeunto cast prima
est Lex duodecim Tabularum; quibus vero ritibus, Pontificum erat definire.

Ne quid detrimenti capiat Respublica, in Mandatis habebant Romani Magistratus,
quibus vero artibus salva foret, ipsorum erat dijudicare. Omnia fiant decenter,
Lex est ditissimae sapientiae cujus vi Ecclesiae Praepositi autoritatem habent
Caeremonias quascunque jubendi, quae Pacem and Pietatem promovere possint.
Valde sunt ridiculi qui Caeremonias nostras tanto cum hiatu adoriuntur, quod
significationem quandam Officiorum prae se ferunt; quantas rixas, si nihil
significarent, excitaturi! Certe, ex tribus tanta cum injuria exagitatis
Caeremoniis duas sub ipso Melchisedeci Sacerdotio, omni tempore locoque
ubicunque recta ratio locum habuit, floruisse plusquam verisimile est; tertia
est pure Christiana. Ut appareat non alias jubere Ecclesiam nostram
Caeremonias, quam quas tum nati tum renati mundi pia sapientia agnovit,
amplexata est. Mirandumque est inventos esse viros Eruditione claros qui, summo
optime moratae Antiquitatis cum opprobrio, nonnullorum ignorantiam vel
pervicaciam studuerunt demereri.

Genua flectendi Mos colendo Deo, ex ipsa Natura petitus merito videatur, cum
non solum multa Veteris Testamenti loca ejus vetustatem statuant, sed and
verbum Hebraicum (...) utramque significationem genua flectendi, and been
precandi contineat. Eustathius ad Homerum, (...). Et alibi, (...). Genuflectio
est tam Honoris quam Supplicationis modus. In Eucharistia celebranda primi
Christianorum sedebant Arriani; qui cum indigne de Persona Christi sentiebant,
debitam memoriae ejus reverentiam denegabant. Videant itaque illi qui nobis
genuflectentibus Papismum objiciunt, ne sedentes ipsi verius Arrianismo studere
dicantur.

Color autem albus praecipue decorus, dixit Cicero. Sacerdotes Aegyptios,
Persas, Athenienses, lineis Vestimentis usos testantur multis Herodotus,
Thucydides, Apuleius. Apud omnes niveus color Sacris proprius: Unde Sacerdotes
quidam Idololatrae sacris scriptoribus (...) quod nigris vestiti sacrificabant.
(...). Quatuor Vestes Sacerdotibus Mosaicis Sacra obeuntibus gestandae albae
fuerunt. At haec infinita sunt.

De Crucis denique Signaculo in Baptismo, non est quod erubescat, glorietur
potius Ecclesia Anglicana: Quae optime novit, quam summa cum Religione obtinuit
hujus Usus temporibus Christianismi maxim incorruptis. Haud difficile esset
alios quoque Ecclesiastici Regiminis ritus antiquitatis Thesauris depromptas
exhibuisse, ut ex illo constaret inter Christum and Melchisedecum, Legem
Naturalem and ex Revelatione factam convenientia, and ut Sacerdotale Christi
Officium nullam hinc patiatur injuriam vel dimiminutionem, augeatur potius and
compleatur; at negotia quae vos manent diutius jam moratus sum.

Faxit itaque Pontifex noster ut Ecclesia Anglicana, quae fluctibus quibus diu
jactata est, tandem emersa caput exierit, Veritatis ac Pacis conservatrix
floreat; nec unquam res suas eo redactas sentiat, ut cum utriusque dispendio,
inimicorum cogatur captare malefidam gratiam; quam, magno emptam, tempus erit
cum intactam sero optaverit. Insulam tenet Ecclesia nostra toto Orb sejuncta,
quam nullus Isthmus cum Roma, non cum Geneva conjunxit ullus. Hoc Votis,
Studiis omnes agamus, ut in liberate, in qua nos Christus asseruit, stemus,
nec rursus servitutis jugo teneamur. Quod si fugientem Optimam Religionem
sistere, ac retrahere non possimus, sequemur; and post eam libentissime
expirabimus. Optandum tamen, vivat ut illa, vivatis and vos, and quicunque
periclitantem Matrem adjuvare velint, levare curas.

FINIS.
ERRATA.
PAGE 4. lin. 22. lege injuria. P. 8. lin. 2. (...). P. 10. lin. 11.
Mechisedeci. P. 12. lin. 10. (...). P. 24. lin. 5. Apocalypseos. P. 25. l. 17.
cum.

BOOKS lately Printed for WALTER KETTILBY, at the Bishop's Head in S. Paul's
Churchyard.
BISHOP OVERALL's Convocation-Book 1606. concerning the Government of God's
Catholic Church, and the Kingdoms of the whole World, 40 Mr. Raymund's Pattern
of pure Religion. -- Exposition on the Church Catechism. Mr. Lamb^s Dialogue
between a Minister and his Parishioner, about the Lords Supper, 80 -- Sermon
before the K. and Q. Ian. 19, 1689. -- Sermon before the King and Queen Ian.
24. Dr. Worthington of Christian Love, 1690/1. 80 Dr. Kidder's Reflections on a
French Testament Printed at Bordeaux, 1686. 40 Dr. Sharp's Sermon before the
Queen, Apr. 11. 1690. -- Fast Sermon before the Honorable House of Commons, May
29, 1690. Dr. Hickman's Fast Sermon before the House of Commons, Oct. 19, 1690.
-- Sermon before the Queen, Oct. 26. 1680. Dr. Pelling's Sermon before the King
and Queen, Dec. 8, 1689. -- Vindication of those that have taken the Oaths, 40.
Dr. Grove's Sermon before the King and Queen, June 1, 1690. Dr. Hooper's Sermon
before the Queen, January 24, 1690/1. Polemo-Middinia, Carmen Macaronicum.
Autore Gulielmo Drummundo Scoto-Britanno: Accedit Iacobi id nominis quinti,
Regis Scotorum Cantilena rustica vulgo inscripta Christ's Kirk on the Green.
Recensuit, Notisque illustravit E. G. 40

