VICTORIA Augustissimi Magnae Britanniae, etc.

REGIS Gulielmi Tertii, Qui Urbem and Arcem NAMURAE, A Gallis occupatam,
fortiter obsedit, and feliciter recuperavit, expulso Gallorum praesidio.

LONDINI: Anno Domini, 1695.

A D Nobilissimum Illustrissimumque JOANNEM Magni Sigilli custodem, etc.
MVlti fortasse mirabuntur, vir illustrissime, quod tibi, viro in tam sublimi
dignitate collocato, hunc libellum tam exiguum dedicare non dubitaverim: Sed
cum res tractet adeo praeclaras, illum omnino viro honorifico Inscribendum
judicavi: Quin imo sub cujus nominis patrocinio potius, quam tui, poema hoc de
Victoria Augustissimi magnae Britanniae, etc. Regis Gulielmi Tertii, in lucem
ederem? quum te ille singulari favore prosequatur, quod multis praeclaris
indiciis demonstravit: Nam te magni sigilli custodem creavit, tibi munera
officii sui regalis, se absente, obeunda commisit, adjunctis tibi sex aliis
viris perspectae in Regem fidei, and in patriam amoris; quanquam vix ulli ex
hoc praeclaro septemviratu aliter mihi quam fama noti sunt, excepto teipso, and
Illustrissimo Comite Pembrokiae, viro omni literatura expolito, nec minus
virtute and morum suavitate, quam genere and natalibus illustri, qui me
plusquam semel aut bis familiari dignatus est alloquio, and egestatem meam
multoties munifice sublevavit. Certe magna gaudendi causa est Omnibus bonis,
quod tibi bonitate, eruditione and prudentia tam praeclaro and insigni tanta
obtigit autoritas; qua pios foveas, impios coerceas, egenos subleves, and late
in omne genus hominum bonitatis and virtutis tuae documenta diffundas; juxta
illud Prove. 11. 10.
Solomonis proverbium, Cum been est justis, Civitas laetatur: Nec silere possum
insigne virtutis and pietatis tuae specimen, quod nuper edidisti, cum illum
ipsum diem dominicum, quo publica gratiarum actio imperabatur, propter
victoriam nuper partam, vulgus, quod in vitium flecti cereum est, impia
profanatione faedare parabat, nisi tua illos coercuisset autoritas. Jeohova est
Deus sanctus and zelotes dixit Josh. 24. 20.
Joshua Israelitis, si deseratis Jehovam and serviatis diis alienis, ille
convertet se, and nocebit vobis, postquam vos beneficiis prosecutus est. Nonne
si tale flagicium fuisset illo die commissum, expectanda erat vindicta caelitus
depluenda cum in autores tum in permissores tantae impietatis? Idciro gratias
tibi agunt omnes pii quod autoritatam tuam tam pie and prudenter and opportune
exercuisti. Vir illustrissime, humanitas and benignitas tua jamdudum mihi
multis experimentis perspecta, spem fecit te meam hanc audaciam boni
consulturum. Faveat tibi Deus omnipotens and multa te in hac vita felicitate
occumulet, and post hanc vitam sempiternis in Coelo praemiiscoronet.

Sum servus tibi devinctissimus; G. HOGAEUS.

AD Nobilissimum Illustrissimumque JOANNEM Magni sigilli custodem, Anglicanae
gentis and nobilitatis Ornamentum, patriae Columen, bonorum solatium, malorum
terrorem, Omnis pietatis Virtutis and eruditionis patronum.
GKOIASTIKON
QUis lauds numerare tuas, quis carmine digno
Nomen ad astra tuum radiantia tollere possit?
O saecli stupor atque decus, cui vivida virtus
Post diadema locum tribuit regale secundum.
Ingenium Caeleste tuum velocius annis
Progreditur, lentaeque pati dispendia nescit
Ulla morae. Subitis volitavit in ardua pennis,
Donec ad hunc scandendo gradnm pervenit honoris,
Quo nihil insano vel caeca superbia fastu
Celsius expectet, vel men's moderatior optet.
Haec meritis venere tuis: Nam quamlibet ortum
Ducis honoratae generoso a stemmate gentis,
Tu genus and pro^vos, and quae non feceris ipse
Haec tua vix dicenda putas. Majoribus altis
Praeluces, generique novum superaddis honorem.
Atque hinc regalis tibi leniter aura favoris
Afflat, and hinc pariter proceres te and vulgus adorant.
Omnibus hinc aliis te Rex te praesicit unum,
Et tibi ducendas populi commisit habenas.
Ingenii virtute tui, curaque fideli
Nititur, ad nutusque tuos Regnum omne ministrat.
Sic Pelusiacis quondam Josephus in oris
Sub Pharaone bono imperii retinacula rexit,
Arbitrio dans jura suo per rura, per Urbes.
Justitia viduis, puerisque parentibus orbis
Auxiliare tua, nec vi nec fraud potentes
Insultare sinis tenui trepidoque clienti.
Exhilaras pietate bonos, and acumine doctos,
Munificaque manu miseros, patremque salutant
Pierii te turba chori. Genus omne virorum
Te celebrant, gaudentque tuas diffundere lauds,
Et te Nestoream cupiunt superare senectam.
Libenter obtulit G. HOGAEUS.

AD Augustissimum Magnae Britanniae, etc. REGEM Gulielmum III. POST VICTAM
NAMURAM.
PPOSPHONTIKON.
NUper ego tacitus segni in squalore jacebam;
Nunc animum novus ardor agit, flammaque recenti
Men's furiata novos gestit cantare Triumphos;
Et lauds, Gulielme, tuas, bellique labores
Altisona celebrare tuba. Quo scandere tento?
Nec Phaetontaeae timeo mala fata ruinae?
Sed Musa stimulante trahor. Quid martia mundi
Heroas, Regina, tuos, Roma inclyta, jactas,
Scipiadas, Curios, Marios, fortemque Camillum?
Hos omnes splendore suae virtutis obumbrat
Heroes Nassovius, velut omnia sydera Titan,
Dum meliore novas acquirit nomine palmas.
Huic etenim Deus, aetherii regnator Olympi
Dexter adest, tutumque sui munimine Scuti
Praestat ubique, trucem quoties violentus in hostem
Irruit, and qua tela videt densissima tendit
Acer equo; nam pro populis non ulla Britannis
Fata fugit. Mediis Poenorum qualis in arvis
Jejunus movet arma leo, gaudetque comantem
Excutiens cervice jubam, and fremit ore cruento
Impavidus, sic ille ruit mucrone minaci
Tela inter media, atque inimica per agmina praeceps.
O magno dilecte deo, tibi militat ether,
Atque tua Angelicae veniunt ad classica turmae,
Instantesque tibi depellunt undique mortes.
Hinc sacrum violare caput pavefacta recusant
Fulmina, Sulphureae impulsu volitantia flammae.
Ferrea grando tuas innoxia transilit aures.
O quoties dextra qui proximus atque sinistra
Qui stetit, ictus obit subito, and poene obruit ipsum
Fulminei vis saeva globi? 2 Samuel 21. 15, 16, 17.
Sic poene cadebat,
Ishbibenobe, tui trajectus vulnere ferri
Sanguine Jessaeo genitus, ni in tempore ferret
Armipotens Abisaeus opem, qui te, licet ortum
Stirpe gigantaea, valido mox ense ruentem
Dejicit, and multa porrectum extendit arena.
Dan. 3. 24, 25.
Haud aliter rapidae quondam patientia flammae
Corpora terna virum, Assyria in furnace jacentum
Facta fuere, in quos ignis nil juris habebat:
Aeternoque dei nato comitante triumphant
Ignibus in mediis laeti, celebrantque choraeas,
Ceu pedibus pulchri premerent viridaria prati.
Tu quoties in bella ruis, victoria gressus
Antevolat, Gulielme, tuos, Regisque perennis
Numine perrumpit florentes aere phalanges,
Altaque turrigeri subvertit culmina muri.
Ipsa Namura tuis obsistere viribus, etsi
Illam hinc vasta palus, hinc ardua maenia cingant,
Non poterat; prostrata graves dedit illa ruinas
Milite cincta tuo, requiemque capessere nullam
Sustinuit. Gallis adeo trepidantibus instas,
Urbem ut sponte tibi linquant, and in arce tegantur.
Arx tamen ipsa nequit requiem concedere fessis,
Sic tu fulmineis illam, licet undique firmam,
Nocte dieque globis labefactam a sede revellis.
Interea dubii metuens discrimina belli
Ignavus Lodoicus abest, semotus ab omni,
Armorum strepitu, atque ducum dum facta suorum
Arrogat ille sibi, falsaeque cupidine famae
Uritur, exornans alienis corpora plumis,
Armat, and armata emittit centena virorum
Millia, qui spatium Flandrae telluris inundant,
(Sic vanos generare metus sperabat) and hosti
Ante expectatum, positis and in agmine castris
Stant propius, jamque arma tenent, pugnamque minantur
Sanguineam. Sed nulla tamen stratagemata possunt
Gallica magnanimis terrorem infer Britannis
Angligenis Scotisque, unitis viribus arcem
Dum quatiunt simul, and magna nituntur opum vi.
Sint licet adversae numero majore catervae.
Ipse etiam Gulielmus adest, animosque Britannis
Addidit, and sociis sacrato foedere junctis,
Ense minax, vultuque ferox, in utrumque paratus,
Arcem igni jaculisque petens, and comminus hosti
Obvius ire parans: Haec agmina Gallica spectant,
Nec licet obtectum ulterius cohibere timorem,
Sed sensim revocantque pedem, timideque recedunt,
Hinc pavor obsessos adeo circumtonat hosts,
Virtutem, Gulielme, tuam, sociumquae stupentes
Ut tibi concessis simul urbe atque arce Namurae,
Sanguinei que sola fuit spes maxima Galli,
Cogantur miseram pacti discedere vitam,
Cumque pudore gravi redimant breve dedecus aevi
Ergo Jacobitae cur spem lactatis inanem
Amplius? urbs, rabidi robur tutelaque Galli
Maxima que fuerat, nunc a meliore tenetur
Principe. Perge igitur, Gulielme, invadere Gallum
Nam late patefacta via est, nihil obstat eunti.
Perge, nec ulla tuos teneat mora lenta Triumphos,
Persequere attonitum ferro flammaque tyrannum,
Ante tuos dum sponte pedes procumbere cogas,
Subjiciatque tibi sese quasi vile scabellum.
Sola Namura, tuis poterat quae obsistere caeptis,
Succubuisse tibi gaudens, tua jura recepit.
Sed tamen ante tuum redeas invisere Regnum,
Aspectuque tuo populum, vultuque Britannum
Laetifica, qui te, quasi rur sum a morte reductum
Accipient. Proh quanta animos formido piorum,
Quantus ubique pavor tenuit, rumoribus omnem
Quando Jacobitae falsis fremuere per urbem;
Occidit ante diem subito Rex vulnere victus!
In tenebris flevere pii, vulgusque malignum
Extulerat caput, atque alta cervice vagatur,
A Batavis donec rediens bona fama remotis,
Gaudia va^a malis aufert, fanctisque timorem.
Genesis 37. 32, 33. and Genesis 46. 29, 30.
Haud aliter natum rabidarum dente ferarum
Discerptum Patriarcha vetus lugebat inani
Cum gemitu, and vanis lachrymis, iterumque triumphans
Laetitia, tanquam redivivum a morte reductum
Aspexit Pharias late dare jura per oras.
Ergo resume animos pietas, hilarique triumpho
Laetitiam testate tuam; vivitque vigetque
Nassovius, tutela tibi and fortissima turris
Aeterni bonitate dei. At lugete scelesti,
Nunc etenim vestrae spem praesidiumque catervae,
Nunc magis atque magis Lodoicum adversa fatigant,
Pronus and in subitam vergit miser iste ruinam.
Sic semper vigeat, semper pia turba triumphet,
Sic scelere usque suo pereat sceleratus in aevum.
FINIS.

