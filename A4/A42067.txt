(...)LISSIMO VIRO GEORGIO Vice-Comiti a TARBAT, Regulo MACLEOD a CASTLEHAVEN,
etc.
VIdetur Sapientiae Studium a Principio in iis investigandis fuisse collocatum,
quae erant maxim conspicua, quorumque scientia ad vitam excolendam necessaria;
Ideoque verisimile est vetustissimos Auctores Geometriam quandam circa motus
Astrorum cumprimis coluisse. Erant tunc Philosophi omnes unius Sectae, nempe
Geometrae. Et si homines corporum minorum vires ad eas leges revocassent,
quibus majora illa subjici perspiciebant, fuisset Philosophia omni aevo sui
similis. At postquam ad Philosophandum accessere Geometriae aut Expertes, aut
minus periti, in diversas Haereses discessum fuit Et cum uno communi nomine
omnes Philosophi appellarentur, paulatim multa genera esse caeperunt,
Aristotelici, Epicurei, Cartesiani, etc. Quae appellationes nihil aliud
designant, quam hominum absque Geometria Philosophari conantium errores. Dum hi
aspera Dominatione Philosophiam premerent, Geometrae tamen nihil de jure suo
remittebant, sed a primis institutam Philosophandi methodum prosequentes,
facile demonstravere nihil sibi officere Vulgi opiniones. Neque enim Euclidis
Demonstrationes turbentur sive exstent formae substantiales aut materia
subtilis, sive non exstent. Unde factum fuit ut vulgares Philosophi Geometriam
dixerint abstrahere a materia, quod iis qui Geometriam intelligunt significat,
Geometras non uti incertis and falsis istis opinionibus, quas de natura
materiae Sectarum Principes tradiderunt, quibusque caetera sua dogmata servire
coegerunt. Ego Veterum institutum and Geometrarum rationem secutus, Specimina
haec Philosophiae ab omni Secta semotae adornavi. Tibi autem, Vice-Comes
Nobilissime, dicavi, quod non harum solum rerum peritia, sed etiam excellenti
Sapientiae civilis cognitione refulgeas, qua mores hominum veluti Geometria
tibi peculiari metiris, quodque non possis non favere honestis illis studiis,
quibus hoc aevo Disciplinae Philosophicae agitantur, quo Nomine omnia tibi
fausta vovet

Devotissimus Cliens JACOBUS GREGORIUS.

CANDIDATORUM NOMINA.
Alexander Melvil. Andreas Moncrief. Archibaldus Stuart. Georgius Wishart.
Guilielmus Dyck. Guilielmus Hay. Guilielmus Moncrief. JACOBUS BETHUN. Jacobus
Burly. Jacobus Thomson. Jacobus Wilson. Joannes Erbury. Joannes Hay. Joannes
Tyrie. Joannes Weems. Philippus Davidson. Philippus Martin. Robertus Flemin.
Robertus Pitcairne. Thomas Anderson. Thomas Young.
I. QUi sibi aliisque satisfacere inventis rerum causis annititut* operam dabit
ne data cum quaesitis confundat; sed haec ab illis ita secernet, and in
diversis quasi memoriae cellulis reponet, ut non temere possit dubium and
quaesitum pro dato and concesso obtrudi: Nequicquam enim illi sperem
satisfacere cui pro certo affirmaverim quod is pro incerto habuerit. Quare in
Logica, quae est ars methodum tradens rite utendi datis ad naturas quasitorum
inveniendas; non nisi duo, nempe datorum and quaesitorum praedicamenta
agnoscimus. Unde etiam facile innotescit quo ritu and quousque Philosophanti
sit dubitandum, scilicet quodvis tam diu pro incerto est habendum, quamdiu
neque pro dato utrinque usurpatur; neque dato ulli aequale deprehenditur.

Nam cum datorum numerus non possit augeri, numerus enim eorum, quae ante
nostra tempora sunt ab omnibus concessa, certus est ac definitus, id circo non
possumus in cognitionem ullius quaesiti devenire, nisi id alicui dato idem vel
aequale invenetimus.

II. Inveniemus autem tum demum rem quaesitam eandem vel aequalem datae, cum ad
propositionem devenerimus representantem omnes quaelirae ad datam relationes,
in cujus una part nihil contineatur, quod non ante fuerit notum, ex altera
ignotum; haec enim pro positio complectitur rei quaesitae definitionem, in qua
nempe definitum non debet collocari. Verum ut ad hoc fastigium pertingamus, hic
labor hoc opus est. Methodi tamen qua huc pervenitur summa in eo sita est, ut
utraque pars propositionis evolvendae, seu subjectum and praedicatum eodem modo
tractentur, neutrumque ulla ratione immutetur vel afficiatur, qua alterum non
fuerit similiter immutatum vel adfectum.

III. Ignorantiae hujus methodi acceptum ferimus, quod tam diu a tam multis
hominum in agendo physicam libertatem docentibus, Divinae praescientiae
infallibilitas fuerit negata. Facile quippe fuerit ostendere istorum in hac re
paralogismos ex eo solo esse natos, quod propositionum, quibus argumenta sua
instruunt, utramque partem non eodem prorsus modo tractiverint, sed vary and
inaequaluer immutarint. Ignorantiae etiam hujus methodi tribuimus quod
Aristoteles in Philosophia Naturali, dum sua traderet, tam misere and
infallibiliter errarit. Et quod ipse Cartesius tam saepe and ingeniose lapsus
sit, non aliunde profectum putamus, quam quod methodum quam optime callebat,
non semper coluerit. At quod de humano genere optime meritus Isaacus Neuton, in
nulla re non sit veritatem adeptus, quodque sors humana hanc illi faelicitatem,
qua nulla major homini potest contingere reservarit; non id casui sed divino
viti genio optima methodo rerum causas exquirenti, erit adscribendum. Hujus
itaque vestigia legemus, ejusque ex scriptis Philosophicis perpetua vita
dignissimis, ea principia decerpemus, quibus Philosophia naturalis non solum
inaedificari, sed and extra sydera solisque vias in immensum possit proferri.

IV. Natura corporis in soliditate seu partium cohaesione consistit, Spatii
vero in Extensione. Spatium vel Absolutum est, quod semper perstat similare and
immobile absque relatione ad externum quodvis, vel Relativum, quod est Spatii
absoluti mensura seu dimensio quaelibet mobilis, quae a sensibus nostris per
situm suum ad corpora definitur. Spatii pars quam occupat corpus hujus Locus
dicitur; qui pro ratione Spatii, absolutus est vel relativus. Motus est
corporis de loco in locum translatio, estque etiam absolutus vel relativus,
prout locus qui mutatur absolutus est aut relativus. Atque hic Cartesius
peccati erit arguendus, quod Motus definitionem attulerit quae definitum
comprehenderit.

V. Lex primaria a rerum Auctore corporibus indita, praeter notissimas illas a
Wallifio, Wrenio, and Hugenio demonstratas, de mutationibus motus factis, ad
corporum quorumcunque occursus, est, Quod quaelibet cujuscunque corporis pars
ad aliam quamlibet cujusvis corporis partem tendat, id est, versus illam
impellatur vel trahatur, ea lege, ut vites quibus particula quaelibet versus
aliam tendit, in diversis ab ea distantiis, sint quadratis distantiarum
reciproce proportionales.

VI. Si itaque in spatiis liberis seu minime resistentibus, corpora quaevis
minima circum aliud quodvis minimum immotum tanquam centrum rotentur: in
sectionum Conicarum aliqua umbilicum habente in isto virium centro revolventur;
areasque describent temporibus proportionales; temporumque periodicorum
quadrata erunt ut cubi radiorum: ut demonstravit Neutonus. Idem quoque pluribus
Sphaeris accidit, quarum una suum habet centrum in virium centro collocatum,
reliquae vero circum hanc immotam agitantur; si modo a Sphaerarum revolventium
in se mutuo action praescindatur, solumque attendatur ad actionem
uniuscujusque partis revolventium in unamquamque Sphaerae immotae partem.

VII. Constat etiam ex observationibus Astronomicis, Planetas Joviales and
Saturnales radiis ad Jovis and Saturni centra ductis, areas describere
temporibus proportionales; eorumque tempora periodica esse in ratione
distantiarum a Jovis and Saturni centris sesquialtera; and Lunam etiam radio ad
terrae centrum ducto, aream tempori proportionalem describere; and quinque
praeterea Planetarum primariorum Mercurii scilicet, Veneris, Martis, Jovis and
Saturni orbs Solemn cingere; horumque planetarum and Terrae quoque circa Solemn
(aut solis circum Terram) tempora periodica esse in ratione sesquialtera
Mediarum a Sole distantiatum; quorundam vero Planetarum primariorum orbs
Terram non cingere; eorumque nullum radiis ad Terrae centrum ductis areas
describere temporibus proportionales, cum illorum nullus non sit aliquando
retrogradus, tempusque interea fluat aequaliter; nullumque etiam esse, qui non
radiis ad Solemn ductis areas temporibus proportionales describat.

VIII. Ex quibus clarissime demonstratur ordo partium mundi, qualem proposuit
Pythagoras Samius, nunc Systematis Copernicani nomine insignitus: Patetque
vires quibus Planetae Joviales perpetuo retrahuntur a motibus rectilineis
(quales corpora in circulum delata nisi impediantur, constat secundum
tangentium directionem exerere) and in orbibus suis retinentur, Jovis centrum
respicere; atque esse reciproce ut distantiarum ab eodem centro quadrata.
Quodque de Jovis satellitibus ipsius respectu dictum est, etiam de Planetis
Saturnalibus Saturni respectu, and de Terra caeterisque planetis primariis
respectu Solis dictum intelligatur. Vis quoque qua Luna in orbita sua retinetur
Terram respicit, estque reciproce ut quadratum distantiae locorum a tetrae
centro.

IX. Habet ergo Luna vim centripetam in Terram, planetae Joviales in Jovem,
Saturnales in Saturnum, reliquique secundatii, si qui alii sint, ut jam Martem
satellite donari suspicatur perspicacissimus D. Cassini, in suos respective
primarios; and solares in ipsum Solemn; atque hac vi centripeta a motibus
rectilineis retrahuntur, and in curvilineis orbitis retinentur.

X. Cum ex lege mutuae tendentiae cujusque corporis in corpus quodvis, certum
sit, planetas deferri in aliqua sectionum conicarum, nullaque sit sectio conica
in se rediens praeter circulum and ellipsim, liquet harum alteram cujusque
planetae esse semitam. Planetae Joviales and Saturnales in circulis quam
proxime suis respective planetis primariis concentricis revolvuntur; primarii
autem Planetae moventur in ellipsibus umbilicum in Solis centro habentibus.

XI. Verum cum Planetae non tantum tendunt in Solemn, and vicissim Sol in
Planetas, sed and quivis planeta in quemvis, hinc orbitae ellipticae
planetarum, aliquantulum deformes evadunt, unde inaequalitates in ipsorum
motibus, quae in Lunae orbita maxim sensibiles erunt, quasque ex vera Physica,
hisce principiis innixa, calculo subjicere non foret arduum.

XII. Haec ipsa centripetentia sive vis centripeta quando consideratur in
corporibus, respectu telluris nostrae, Gravitas appellatur; estque in iisdem a
Terrae centro distantiis quantitati materiae proportionalis; adeo ut quae mole
aequalia inaequaliter tamen gravitant, oporteat habere inaequalem materiae
quantitatem; nec enim figura, neque motus partium, neque aliud quidpiam,
gravitatem imminuere aut tollere potest. Unde sequitur Materia naturam in
extensione non consistere, and vacuum necessario dari, alioquin corpora
aequalis magnitudinis semper essent aequigravia.

XIII. Quod de vi ad Terrae centrum dictum est, etiam de vi ad alterius
cujusvis planetae centrum tendente est intelligendum; nisi quod secundum
quantitatem materiae in singulis planetis, ejusdem vel aequalis corporis
gravitas, in eadem a diversis planetis distantia nunc major, nunc minor sit:
Quae calculo subjicere facile fuerit. Talis autem magnitudinis and densitatis
est quilibet planeta, ut ejus vis centripeta qua ad sui motus centrum tendit,
and vis centrifuga qua in recta suam orbitam tangente recedere conatur;
aequaliter agant; secus aut perpetuo ad centrum motus sui, propius accederet
planeta, aut ab eo longius recederet, nec orbitam in se redeuntem describeret:
sed and ita collocavit Deus planetas in diversis a Sole distantiis, ut quilibet
pro gradu densitatis calore Solis majori vel minori fiuatur; Adeo ut aqua
nostra rigesceret, si Terra in orb Saturni locaretur; si in Mercurii Orbita,
in vapores statim abiret.

XIV. Quandoquidem, Sol, Terra, caeterique planetae in se mutuo omnes
gravitant, and propterea pro vi gravitatis suae secundum motiis leges perpetuo
agitantur, perspicuum est, quod horum nullius centrum, quippe mobile, pro mundi
centro haberi debeat; sed commune centrum gravitatis Solis and omnium
planetarum, expansique inter ipsos fluidi, quod ab actionibus mutuis non
moveri, universaliter, inter alias motus leges a Philosophis est demonstratum,
pro mundi centro sit habendum. Ab hoc vero Solis centrum quam minime discedere
ex eo evincitur, quod multo plus materiae in Sole contineatur, quam in omnibus
planetis and primariis and secundariis.

XV. Eodem quo planetae modo, in sectionibus conicis, umbilicos in Solis centro
habentibus, moventur Cometae, radiisque ad Solemn ductis areas describunt
temperibus proportionales; and si illorum orbitae in se redeant, ellipses erunt
quarum focorum distantia ad axem, magnam habet rationem, pro quibus in calculo
tuto poterint parabolae usurpari. Cometas and supralunares esse ex defectu
parallaxeos diurnae, and in regione planetarum existere ex parallaxi annua
patet. Quod Cometae cauda sit Solis jubar, per translucidum cometae caput
propogatum, opinio est eorum, qui scientia rerum opticarum nondum sunt, imbuti:
Experientiae magis consentaneum est eam nihil aliud esse, quam vaporem long
tenuissimum Solis radios ad nos reflectentem, quem caput seu nucleus cometae
per calorem intensum a Sole acceptum emittit. Caput vero cometae esse corpus
densum admodum and fixum, ex eo patet, quod in Perihelio observatus sit cometa,
eam tantum a Sole distantiam obtinere, ut calor in istius capitea Sole
excitatus, 2000 quasi vic ibus candentis ferri calorem superet.

XVI. Dum planetae formabantur, oportebat eorum quemque figuram induere
Spheroidis latae, genitae ex rotatione semiellipseos circa minorem axem, ob
materiam Planetae adhuc fluidam versus aequatorem assurgentem, propter vim
centrifugam ex ejus motu diurno ortam; quodet in Terra and in reliquis omnibus
obtinere deprehensum est: Et ex hac majoris ad aequatorem quam versus polos vi
centrifuga oritur, quod ejusdem vel aequalis penduli vibrationes majori tempore
perficiantur, eademque corpora minus graviterit juxta aequatorem quam polos:
quodque filum pondere onustum ad Terrae centrum non tendat, nisi Juxta
aequatorem aut polos. Unde (nisi adhibeatur aequatio) corruit mensura
universalis open penduli transmittenda, incertaeque redduntur observationes
caelestes open perpendiculi factae. Ek eadem Terrae figura facile deducitur,
quod puncta aequinoctialia regrediantur, quodque axis Terrae fingulis
revolutionibus nutando bis ad eclipticam inclinetur and bis positioni priori
restituatur.

XVII. Quamvis Secundum prius ostensa gravitas extra Terrae superficiem sit
reciproce ut quadratum distantiae a centro, intra tamen Terrae superficiem erit
ut distantia ab eodem; unde geometrice determinantur cycloides in quibus
agitata gravia tam supra quam infra superficiem vibrationes edunt isochronas,
quae in cycloidem vulgi degenerant cum Terrae centrum esse infinite dissitum et
gravitatem unformiter agere assumitur.

XVIII. Cum magna superficiei Telluris pars fluido tegatur, idest corporibus
minimis non cohaerentibus, patet fluidum hoc ad Lunae aut Solis praesentiam
attolli, quod et in part Telluris opposita etiam evenire ostendit Newtonus,
etenim aquae propioris major, remotioris minor erit attractio: Motus autem bini
quos luminaria duo excitant distincti non cernentur, sed motum quendam mixtum
efficient: In luminarium conjunctione aut oppositione conjungentur
corumeffectus, and componetur fluxus et refluxus maximus; in quadraturis Sol
attollet aquam ubi Luna deprimet, deprimetque ubi Luna attollet, et ex
effectuum differentia aestus omnium minimus exorietur. Lunae autem ob viciniam
vis ad mare movendum vi Solis multo major est. Limitantur etiam hi effectus a
variis Luminarium a Terrae distantiis, ab aequatore declinationibus, locorum
latitudine, aliisque quae longum esset recensere.

XIX. Systema mundi Pythagoricum superius stabilitum, plurious, explicavit
Aristarchus, itidem Samius ab Archimede in Arenario citatus, in libro de mundi
systemate, qui ad nostra usque tempora pervenit; in quo praeter pure
Astronomica, etiam Physica ad Systema pertinentia explicanda suscipit: Planetas
a Vorticis materia cui innatant, et in qua relative quiescunt, jubet circa
Solemn deferri, suosque vortices sive ut vocat, minora Systemata possidere; and
Lunam a Terrae vortice devehi, atque ab illa vorticis circum Tellurem rotatione
maris reciprocationes dependere. Adeo ut palam sit in libro hoc reperiri
quaecunque Copernieus de mundi Systemate Astronomica reliquit, quaeque de illo
Philosophica tradit Cartesius. Haud exiguam tamen, aureo huic libello lucem
adferre arbitramur Propositiones Hydrostaticas ad illustrandum Aristarchi Samii
Systema a Fr. Jessopio nuper conscriptas.

XX. Cum manifestum sit corpora, quae in vortice delata in orbem redeunt, eadem
cum partibus vorticis lege moveri; et Lib: 2. Princip: Math: Philos. Not:
Demonstratum sit tempora periodica partium fluidi in orbem acti esse, vel ut
ipsarum sunt ab axe distantiae, vel ut harum distantiarum quadrata: prout
solidum circa axem, a cujus impulsu agitur fluidum in orbem, est vel Cylindrus
vel Sphaera; harum autem Proportionum neutra in corporibus coelestibus
obtineat, sed ubique planetarum revolventium tempora sint in ratione
sesquialtera Distantiarum a centro circa quod revolvuntur, liquet Planetas as a
vorticibus non deferri: Praetera cum in hoc vorticum Aristarchi Systemate
minores Vortices in majoribus contineantur, non definientur hi certis
limitibus, sed in se mutuo paulatim excurrent; globique in centris positi, per
actiones vorticum in se mutuo agentium perpetuo e locis suis expellentur, neque
certam aliquam inter se positionem servabunt; quin etiam cessantibus viribus
externis materia vorticum sensim requiescet, et in vortices agi desinet ut
ostendit Neutonus.

XXI. Supposito vorticum systemate cullibet in Astronomicis vel mediocriter
versato patet, fieri non posse ut planetarum excentricitates eaedem maneant;
orbiumque plana non uniantur, omnia tamen per Solemn transeant; temporis enim
decursu cum plano eclipticae Solis coincidere illa oporteret. Huic vorticum
Systemati etiam adversatur cometarum Transitus per Planetarum orbs, cum contra
vorticis motum ad Planetas deferendos sufficientem cometas moveri saepius sit
deprehensum.

XXII. Cum itaque Vorticum hypothesis, cumphaenomenis Astronomicis omnino
pugnet, and non tam ad explicandos quam perturbandos motus coelestes conducat;
sitque superius ostensum quomodo motus isti in spatiis liberis absque
vorticibus peragantur, ex supposita mutua cujusvis corporis minimi in quodvis
minimum tendentia, ea lege ut vires sint distintiarum quadratis reciproce
proportionales: cumque Phenomenon exhisce hypothesibus explicari queant; patet
Hypotheses initio assumptas veras esse et genuinas Naturae leges; Non enim
reciproca haec ab hypothesibus ad Phenomenon, et vicissim a Phaenomenis ad
hypotheses ratiocinatio circulus est, sed legitima in Physicis inveniendi
veritatem methodus.

XXIII. Una cum vorticibus corruit and omnis illis inaedificata gravitatis
explicatio a Cartesio, Perraltio, Jessopio, aliisque tradita, cum etiam positis
vorticibus, illi extra aequatoris planum observati effectus non producerentur,
quod cum magnus ille Geometra Hugenius observaret, gravitatem explicare
aggressus est adhibito motu rapidissimo materiae fluidae circa Terrae centrum
quaquaversum, non in easdem parts, ueque circa axem positione datum instar
vorticis latae; sed demus precarium istum motum illi fluidae materiae semel
fuisse impressum, conservari tamen nequit; Neque etiam prodest illa motus
regula ab Hugenio jamdudum orbi literato ostensa, quod posito semel motu,
aequalis semper conservetur ejus quantitas versus easdem parts, hoc enim
obtinet tum demum si auferatur illa motus quantitas quae est ad parts
contrarias; adeo ut regula hac non obstante, omnis ista materia fluida sic mota
possit ad quietem tandem reduci. Et mirum est sane Hugenium in tracta^ nuper
edito de Graevitate, potuisse asserere se assentiri Neutono affirmanti
gravitatem quantitati materiae proportionalem esse, cum Hugenius interea
quandam ponat materiam omnis gravitatis expertem; qua posita possit corpus
quodvis ex gravi fieri non grave, ex partium figurae and motus mutatione, cui
repugnat experientia, metallum enim fusione, qua illius parts et minutissimae
et maxim agitatae deveniunt, adeoque ad naturam corporum gravitate carentium
magis accedunt non tantum omnem gravitatem non amittit, sed ne quidem ejus
partem quam minimam.

XXIV Easdem quas alia corpora leges tam impulsus quam mutuae tendentiae,
observant et illa quibus propagantur Lux et sonus, et horum omnium Phenomenon
ex istis legibus Geometrice explicantur. Tam Sonus quam Lumen a corpore sonoro
vel lucido propagantur per undulationes sphaericas quaquaversum in medio
uniformi: quod si medium sit facilius pervium, undulationique promptius cedat
secundum unam quam alteram dimensionem, sphaerarum loco sunt sphaeroides
sumendae. Lux, ut et Sonus, successive propagatur multo tamen sono velocius,
ipsamque a sole ad Terram usque december quasi minutorum spatio pervenire constat
ex pluribus diversorum Astronomorum circa Jovis fatellites observationibus.
Lucis radii in aere existentes transitu suo prope corporum, sive opaca sint,
sive diaphana angulos incurvantur scilicet in corpora haec attracti. Ratio tam
reflectionis quam refractionis regularis lucis, et reflectionis soni ad
superficies quarum inaequalitates particulis quibus se propagant long majores
sunt, facile ex undulationibus, ex alia quavis theoria non nisi aegre redditur.

XXV. Etsi luminis radii eadem inclinatione in idem medium incidentes, eandem
semper et notam reflectionis legem observent, diversimode tamen pro diversis
quibus imbuuntur coloribus refringuntur, et long aliter se res habet in
refractione quam Philosophi vulgo crediderunt: extat enim medium densitatis ab
acris densitate diversae, Chrystallum sc. Islandicum ex Hugenii observatione,
in quo planum per radium incidentem et refractum transiens non est ubique ad
planum refringens normale: Quandoque radius perpendiculariter incidens in
medium diversae densitatis refringitur; et oblique incidens absque refractione
progreditur: Aliquando radius simplex ad superficiem refringentem finditur
quasi in duos distinctos, quandoque eodem manente incidentiae Angulo absque
divisione progreditur, et vel vulgares refractionis legis observat, vel contra
easdem peccat: Omnium tamen horum Phaenomen^n ratio geometrica ex praedictis
principiis deducitut. Simile quiddam Chrystallo quoque Nativo accidit, unde
patet pellucidum a natura productum minus aptum esse radiis detorquendis ad
formandas visibilium imagines, quam quod art fabricatur; immo contendit
Neutonus optimas fieri lentes objectivas, si ex binis vitris sphaerice
figuratis et a quam mediam includentibus conflentur. Refractio radiorum ad
superficiem atmosphaerae in causa non est, cur sydera elevatiora videantur quam
revera sunt, sed radiorum intra ipsam atmosphaeram incurvatio; quae etiam
efficit ut visibilia intra atmosphaeram posita altiora quam sunt nonnunquam
appareant.

SPecimina haec Philosophica, suprascripti Adolescentes e Collegio
SANCTI-SALVATORIS NOSTRI ad lauream Magisterialem aspirantes, in publico
Vniversitatis S. Andreae auditorio. ad diem Iulii, favente Deo, sub praesidio
Jacobi Gregorii, eruditorum examini subjicient.


