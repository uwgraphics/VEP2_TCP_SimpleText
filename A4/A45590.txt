Aeternitati Sacrum. SERENISSIMVS, POTENTISSIMVS, AVSPICATISSIMVS PRINCEPS,
OLIVARUS, Ejus Nominis Primus, Ex Nobili CROM WELLORUM Familia oriundus,
BRITANNIARUM PROTECTOR Inauguratus 1653. Decembris 16;
Christianae Religionis Columen,
Protestantium Asylum,
Pietatis Fautor, and Exemplar,
Academiarum Stator,
Gladio potens, and Eloquio,
Gentis, and AEtatis suae Culmen,
Orbi Notus, and Sibi,
Victus a Nullo, nisi a Seipso,
BRITANNICUM IMPERIUM, non Sibi perinde, atque Patriae asseruit. Id quod sic
amplificavit, ut Occidentalis India ad Leonis Albi rugitum perhorruerit. In
quam, and Copias, and Colonias per Atlanticum deduxit, 1654. Stupenda vero,
quae in Mari propiore gessit, eloquatur TUNETUM; and Nostris Amica Classibus
Argira; and Gades, quos Superbi incolunt Hispani; and Canariensium Arces
Ligneae nostro pulvere pyrio concrematae. Haec autem singularia sunt, and
angusta. Universum insuper Oceanum, Ipse, ut Tremor Ponti, and alter Piratarum
Scopulus, Mercatoribus nostris tutum reddidit. Quin and, Ejus Auxiliis juxta ac
Consiliis, Dunkirka Praedonibus maritimis infami, Angliaeque propius infesta,
terra, marique obsessa, and ad deditionem coacta, Galli, Anglorum open, in ipsa
Flandriae viscera penetrarunt 1658.

Praelia vero Ejus Terrestria, non solum Intestina, sed etiam Ea, quibus cum
Scotis and Hibernis decertavit, ut Fidem, ita and Numerum exsuperant. Siquidem,
vel uno Quinquennio plura and grandiora praestitit, quam multorum facilis
Potestas Lustris december. Hic enim BRITANNICI IMPERII Genius, and Ipsa Heroum
Entelechia, Compatriotarum suorum Animos erexit, erectos auxit, Auctos
nobilitavit.

Absque quo fuisset, Anglia nec vires suas nosfet; nec Exteris innotuisset.
Qui, licet Ipse fuerit Rebus Gestis Par Regibus, Ipsum tamen Regis Nomen,
communi Omnium Ordinum suffragio oblatum, detrectavit. Suspiravit enim, non ad
inanem Titulorum umbram, sed ad veram Meriti Glorian. Cujus postea Verecundam
Magnanimitatem, Insidiae, and ejus Capiti Pugiones intentati, male exceperunt.
Quo^ ubi sagaciter evitasset, (exitiali morbo, septimanas aliquot,
conflictatus) tandem inevitabili Fato, inter Suorum Singutus, Lacrymas, and
Tertiata Verba, humanitus concessit. Et, (in memoriam Ejus nunquam interituram)
quae indefesa, and insuperabili Virtute sua acquisiverat, Successori Suo
moriens legavit; Angliam (devictis Hostibus, and Partium Studiis domi
consopitis) ad Pristinam ejus Gloriam restitutam. Scotiam and Hiberniam
Pacatas, and Paceflorentes. Pacis foedera, cum Gallis, Lusitanis, Suecis,
Danis, Belgis, Venetis, Helvetis, Repub. Bremensi, etc. inita. Et, (quo nihil
vel Ipsi gloriosius, vel Nobis felicius) reliquit Filios Binos, tum egregiis
suis dotibus conspicuos; tum Paternae Claritatis, and Fortitudinis aemulos.

Quorum Natu Major, Illustrissimus RICHARDUS Senatus, Populique Britannici, non
Consensu modo, sed and Applausu, (ad continuandam Pacem Bello tam impense
quaesitam, tam diu desideratam)in PROTECTORATU, and in INPERATORIS Munere,
Patri suo Ter-Maximo, mature successit; Cui, superiore Anno, in celeberrimae
Oxoniensis Academiae Cancellariatu, and in Bonarum Literarum Patrocinio, tum ex
proprio merito, tum ex Totius Academiae voto, successerat.

Nobilissimus vero HENRICUS, Natu Minor, ^iberniae LOCUM-TENENS Autoritate
Suprema constitutus, Eandem hodie, Pie, Fortiter, and Prudenter administrat.

Natus Anno 1599, Aprilis Vicesimo quinto.

Denatus Westmonasterii, in Basilica Alba-Aula nuncupata, Anno 1658, Septembris
Tertio. Ut, quo Die, in duobus Praeliis infignissimis; Altero 1650, non procul
Dunbarra in Sc^tia; Altero 1651, ad Wigorniam in Anglia, depugnatis, Hostium
suorum robur attriverat; eodem etiam Ejusdem Mensis Die, de Morte, Host
ultimo, Triumpharit. Quo in Triumpho, Spiritus Ejus coelestis terrena
Tabernaculisui domo egressus, and Coelo redditus, (quod potissimum in toto
vitae suae decursu anhelaverat) in Beatarum Anim^rum Coetum, and Gaudium,
Piorum precibus, and Angelorum manibus tralatus est.

Joannes Harmarus Lin. Gr. P. P. Oxon. debita cum Observantia Posuit.

LONDINI, Typis Joannis Macock, Anno Domini 1658.


