Deploratio Mortis Illustrissimi Ac Potentissimi CAROLI II. Beatae Memoriae,
Regis, MAGNAE BRITANNIAE, etc.
CArole, cuncta tuis includens saecula fastis,
Omnia solus habens veteres quae singula Reges,
Magne tuis dolor atque decus, quis gente Cyclopum
Editus, aut Laestrigonii de stirpe Tyranni
Sustineat spectare oculis tua funera siccis?
In quo quanta cadunt magni miracula mundi!
Hei mihi! Pellaei merito querimonia sceptri
Ore fuit repetenda tuo; si pervia verbis
Muta favilla foret, quod Achilli desit Homerus,
Nos tamen hunc quocunque modo reddemus honorem
Carole magne tibi; ingenii si forte vigore
Destituor, dolor altus adest: dolor ipse disertam
Craesaeam sobolem fecit mutam ante, latronem
Vidit ubi caro lethum intentare Parenti
Ergo dabit vires dolor ipse in carmina vosque
Sacrati cineres, memoris ne spernite mentis
Pignora, Maeonio licet inferiora Cothurno.
Scilicet haud Arae veterum vastis Hecatombis
Fumabant semper superis, and thure Sabaeo:
Sed quibus obtigerat tenuis fortuna, litabant
Debita jure tibi (fas hic exordia sumam)
Transmissa innumeros tenuisti Sceptra per annos;
Et proavum diadema tibi tot fluxit ab aevis,
Tithoni prima quot abest ab origin mundus:
Ipse tamen titulos and avitae gentis honores
Conduplicas splendore novo: tua lambit Olympi
Culmen, and attonitas stupefecit gloria terras,
Quas sol mane oriens, mediusve cadensve tuetur,
Pace pius, bello indomitus, tutela bonorum,
Et formido malis; moderator juris and aequi,
Multa metu poenae, poena tu pauca premebas
Crimina, and ostenso prope jam ventura flagello
Tu mala reppuleras, verborum multa patrabas
Majestate mera, tonitru sine fulmine terrens,
Cumquecoactus eras merito saevire, dolebas.
Verum blanda alias inter clementia lauds
Eminuit, primamque tuo sibi pectore sedem
Legerat: haud flecti indocilis tu saepe benigno
Respexti miseros oculo, dextramque dedisti
Portus and in duris statio tutissima rebus.
Sed meriti quis tanta tui praecon ia pandat,
Quam justis tribuere tuis populique Patresque
Submersi lachrimisque genas and corda dolor?
Quis tibi vultus erat, Brittannia, quis tibi terror
Pectora perculerat, vox haec ubi venit ad aurem,
Carolus, ah! vacuas animam exhalavit in auras!
Turba ruunt, miserisque fremens ululatibus, (eheu!)
Ingeminant, feriuntque sinus, lacerantque capillos,
Talia luctisono fundentes dicta susurro:
Rexque Paterque simul cecidit: quam jure vocamus
Te Regem simul atque Patrem! te Principe long
Imperiosa fames aberat, messemque benignam
Solvit in omnigenas coeli indulgentia fruges.
Pax, Pietas and pura fides, te Rege, vigebant,
Pax te perpetuis circumvolitaverat alis,
Dira nee innocuas tetigit censura columbas.
Undique sic miseris resonant loca cuncta querelis,
Sic lachrymis loca cuncta fluunt; sic tota dolori
Regna vacant maestasque virum nuruumque catervas
Plus damnum commune movet, quam si sua proles
Ante oculos rigidi cecidissent vulnere ferri.
O quanto hoc mel^us, quam si terra extera vili
Supposuisset humo! rerum Pater ipse perennis
In te mirificum contestabatur amorem
O quoties Carolum (...) R(...) (...)
Tela inter media atque horrentes mart tyrannos
Praestitit incolumen, mediaque e morte reduxit!
Te certe haud sileam magni fidissima custos
Depositi, medios latitans ubi fugerat hosts,
Dum circa sonitumque pedum vocemque tremiscit.
Redditus est populis post quot mala dura Britannis,
Egit ubi innocuos victor sine caede triumphos!
Cujus ad aspectum attoniti stupuere: suisque
Vix oculis habuere fidem, lucique diurnae
Indubitant, visumque timent phantasmate falli,
Morte velut gelidis victa rediisset ad umbris.
Nec cito raptus erat, simulac diadema paternum
Cum solio recipit: sed longi tempora Regni
Et magnas in luce moras indulserat ingens
Ille Deus, vitae ac mortis cui fraena reguntur.
Nec rigidio ferro, rabidi nec fraud veneni
Funeris hora moras lucis violavit, at alti
Aetheris imperio placidi per limina lethi
Marmoreum in tumulum sine caede and sanguine venit
Haec benefacta Dei memori si cuncta tenentur
Pectore, te Carolum, Brittannia tota, Secundum
Tam genitum gaudere decet, quam flere sepultum.
G.H.


