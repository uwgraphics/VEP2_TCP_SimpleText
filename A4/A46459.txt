JACOBUS R.
Omnibus Regibus Principibus, Rebuspublicis etc.
POstquam diuturno tamque funesto toti Christianae Reipublicae bello Europa
conflagravit; cum utrimque omnes ad pacem componendam parati, eamque, nulla
nostri ratione habita, jam jam sancituri videantur: oportunum and necessarium
existimavimus eo quod nobis solummodo superest praesidio uti, ad jus dignitatis
nostrae tuendum, adversus omnia quaecumque ad illius imminutionem damnumque
nostrum fieri poterunt, public protestando.

Et quidem rerum antea in nos inique gestarum seriem fusius prosequi non est
animus, cum illae in oculis omnium transactae, atque adeo notissimae, narrari
non indigeant: Esse vero qui de causae nostrae aequitate dubitent, arbitrari
non possumus.

Nec sane afflictissima rerum nostrarum condition, ex quo Princeps Auriacus
Regna nostra per vim occupavit solum commovemur: A mor enim erga cives subditos
nostros mutari nescius, facit, ut non sine acerbissimo animi sensu videamus,
eorum sanguini non magis quam opibus huc usque parcitum: eoque tandem redactos
esse, ut si, nobis praetermissis, pax sanciatur, alienigenarum praedam, atque
illorum imperio subditos illos esse necesse sit, quamdiu injusta dominatio
stabilis atque inconcussa permanebit.

Permolestum quoque nobis accidit, quod etsi consiliorum dignitatisque nostrae
rations omnes eo potissimum spectaverint, ut pacis auctores and conciliatores,
eam in Orb Christiano conservaremus, quo inevitabiles ex bello publicae
calamitates praeverterentur, eum tamen fructum consequi non potuerimus. Quia
vero sparsus ab hostibus nostris rumor percrebuit, initum a nobis secretum cum
Christianissimo Rege foedus: tale nullum cum illo Rege, multo minus adversus
foederatos ad presentis belli societatem Principes factum a nobis esse, fide
Regia interposita, declaramus.

Quanti vero etiam adversus illos ipsos periculi plenum sit exemplum, quod in
nobis statuunt, eos etiam atque etiam perpendere velimus; Et quandoquidem non
modo privata nostra, sed communis omnium Principum res agitur, ut quo in Regna
nostra restituamur auxilio nos juvent, aequum est ut postulemus Perpendant
animo gloriam quae in eos redundabit ex tam salubri consilio, omnium Principum,
quibus jura sanguinis Regnum deferunt, saluti and dignitati congruo. Tandem
videant an antiqua foedera quae cum illis redintegraturi sumus, non majorem
omnino firmitatem habitura sint, paxque long certior nobis fidejussoribus
futura non sit, quam si ab eo Principe oblatas similes conditiones acceptent,
qui ut jure omni, ita omni liberorum stirpe caret, quos, licet habuerit, etiam
per abnormem illam legem quae post invasionem Regni facta est, in illius locum
succedere prohibentur.

Cum tamen Foederatos intelligamus id agitare ut invasio illa, quasi pacis
propositae fundamentum statuatur, postulat officii nostri ratio, ut quod nobis
ipsis, posteris, subditisque nostris debemus, quantum licet demus operam, ne
silentio nostro, quasi tacita quadam consensione, omnibus quaecumque in nostri
praejudicium, legitimorumque Haeredum, Regnorumque nostrorum fieri poterunt,
auctoritas accedat.

Itaque solemniter and quacumque meliori forma fieri potest. Protestamur
adversus omnia quaecumque statui aut stipulari poterunt cum Invasore Regnorum
nostrorum, ut omni jure nulla, ex defectu legitimae auctoritatis.

Protestamur etiam adversus Tractatus omnes foederis, confoederationis, aut
commercii cum Anglia factos aut faciendos, ab Invasionis tempore, utpote qui
eadem auctoritate cum destituantur, irrit quoque and nulli sunt; atque ita
neque nos, neque haeredes legitimosve successores, aut subditos nostros
obligare ullatenus queant.

Protestamur pariter adversus omnia acta quaecumque confirmare, roborare,
approbare, direct vel indirecte possunt Invasionem a Principe Autiaco factam;
Acta quoque omnia sub nomine Parlamenti falso dicti, ab eo convocati, and
praesertim illa, quibus Leges Regnorum nostrorum fundamentales, circa lineam
Successionis Regiae, evertere conati sunt.

Iterum Protestamur and declaramus, defectus hujus Protestationis, si qui in
forma fuerint, neque nobis, neque haeredibus legitimis nostris, Regnis aut
subditis, nocere aut damnum afferre posse; arque his Litteris Sigillo nostro
majori munitis, nobis omnia jura nostra actionesque in integrum reservamus,
easque salvas and integras manner and mansuras esse declaramus: adeo ut ultima
quaeque experiri potius quam ab jure nostro decedere aut illud alieno judicio
committere, fixum apud nos and ratum sit.

Protestamur tandem coram Deo and hominibus, immunes nos ab omni culpa aut
reprehensione fore, neque in nos conferri posse causam calamitatum, quas
injuriae jam nobis illatae, vel si quae deinceps nobis inferantur, in Regna
nostra, totamque Christianam Rempublican possunt accersere.

Datum apud Sanctum Germanum Die 8. Junii Anno Dom: 1697. Regni nostri Decimo
tertio. Per ipsum Regem manu propria.


