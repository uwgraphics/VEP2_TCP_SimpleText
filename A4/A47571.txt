RHETORICAE ADUMBRATIO.

Opera and Studio H. KNOLLYS*

LONDINI, Anno Domini, 1663.

Rhetoricae Adumbratio.
RHetorica est Ars ornate dicendi. Parts Rhetoricae sunt duae Elocutio, and
Pronunciatio. Elocutio est interna exornatio orationis. Est autem duplex,
Tropus aut Figura.

Tropus est elocutio, qua vox a nativa significatione in aliam immutatur.

Affectiones Tropi sunt Catachresis. Hyperbole. Metalepsis. Allegoria.


Catachresis est vocis abusio, aut durior immutatio; ut, Vir gregis ipse Caper.
Capitis nives.

Hyperbole est audacior Tropi superlatio, quae fit vel augendo vel minuendo; ut
cum liberalis dicitur magnificus: aut adulator blandus.

Metalepsis est Tropi in uno verbo multiplicatio, sive accumulatio: ut, Post
aeliquot aristas: ubi primo per aristas spicas; deinde per spicas, segetes; per
segetes, aestates; per aestates, annos intelligimus.

Allegoria est Tropi continuatio: ubi observandum, quo ex genere rerum
caeperis, eodem desinas: ut, Accipite scutum fidei, galeam salutis, gladium
spiritus, and universam Dei armaturam.

Species Tropi sunt 4.

Metonymia, Ironia, Metaphora, Synecdoche

Metonymia est Tropus Causae, Effecti, Subjecti, and Adjuncti.

Cause est Efficiens aut Materia.

Metonymia Efficientis est, cum Inventor and author pro ipsis effectis rebus
usurpantur: ut, Livius pro historia. Sic Instrumentum pro re effecta; ut,
Lingua pro sermon; manus pro scriptura gladius pro coede; arma pro bello,

Metonymia Materiae est, cum nomen materiae pro effecto ponitur; ut, Ferrum pro
gladio; aes pro nummo; abies pro navi.

Metonymia Effecti est, cum ex effectis efficiens significatur; ut victoria
insolens, mors pallida. Sic scelus pro scelesto. Opus pro authore.

Metonymia Subjecti est, cum nomen Subjecti ad significandum Adjunctum
traducitur.

Subjectum est, cui aliquid quocunque modo inest, aut adhaeret.

Fit autem novem modis. 1. Subjectum pro qualitate inhaerente, ut cor pro
prudentia. 2. Continens pro re contenta, ut poculum pro potu. 3. Locus pro
incolis, ut urbs pro civibus. 4. Locus pro rebus gestis, ut forum pro
actionibus. 5. Possessor pro re possessa, ut Vcalegon pro domo. 6. Dux pro
exercitu. 7. Patronus pro Cliente. 8. Res, pro tempore, ut messis pro aestate.
9. Nomen rei signatae pro signo, ut Orpheus pro imagine.


Metonymia Adjuncti est, cum ex Adjuncto Subjectum significatur.

Adjunctum est quicquid alteri quocunque modo inest aut adhaeret.

Fit autem octo modis. 1. Qualitas inhaerens pro personis, ut pudor pro pudico.
2. Res contenta pro continente, ut vinum pro patera. 3. Tempus pro subjectis,
ut secula pro hominibus. 4. Signum pro re significata, ut sceptrum pro regno.
5. Res locata pro loco, ut libelli pro Bibliothecis. 6. Antecedens pro
consequente, ut auscultare pro obtemperare; fuimus Troes, pro non amplius
sumus. 7. Consequens pro Antecedente: ut, Evigilavit pro dormitat. 8.
Concomitans unum pro altero; ut, pedes tegere pro alvum levare.


Ironia

A Disparato est, quando aliquid affirmatur vel negatur de alia persona, and de
alia intelligitur: ut, -- Nec in his quisquam damnatus and exul.

A Contrario est, quando ex contrario contrarium significatur; ut, curasti
probe. Belle aboletis mandatum Dei, ut traditionem vestram servetis.

Ironiae species sunt paraleipsis and Apophasis. Paraleipseos formulae sunt,
praetereo, mitto, taceo, concedam, etc.

A pophasis hu jusmodi est. Nec ea dico, quae si dicam, tamen infirmare non
possis.

Metaphora

Est Tropus a simili ad simile.

Octo praecipue sunt classes, unde duci.

1. A Sacris; ut, Homo homini Deus. 2. A Coelestibus; ut, Poetarum Sol. 3. Ab
Elementis; ut, Eloquentiae flumen. 4. A Meteoris; ut, Fulmen orationis. 5. A
Mineralibus; ut, aurea secula. 6. A Vegetalibus; ut, Flos nobilitatis. 7. Ab
Animalibus; ut, Anglia Insularum ocellus. 8. Ab Artificialibus; ut, Appion
Cymbalum mundi. Sic dicimus limare, expolire orationem.
Synecdoche

Est, cum id quod partis est attribuitur Toti, aut contra.

Pars est membrum aut species. Totum, Integrum aut Genus.

Synecdoche Membri. Tectum pro domo. Caput pro homine. Mucro pro gladio.
Singularis pro Plurali.

Synecdoche Speciei. Croesus pro divite. Mecoenas pro patrono. Sexcenta pro
numero magno in genere.

Synecdoche Integri. Xanthumque bibissent. Aut Ararim Parthus bibet, aut
Germania Tigrim. Item Pluralis pro Singulari.

Synecdoche Generis. Homo pro Catilina. Virtus pro fortitudine. Peeta pro
Homero aut Virgilio. Orator pro Demosthene aut Tullio.

FIGURA
Est Ornatus Orationis in Sono, and in Sensu. Duplex autem est, Dictionis and
Sententiae. Figurae Dictionis sunt novem. Epizeuxis, Anadiplosis, Anaphora,
Epistrophe, Symploce, Epanalepsis, Epanodos, Paronomasia, and Polyptoton.

1. Epizeuxis est, cum similis sonus continue in eadem sententia iteratur.
Idque in part vocis a principio, aut sine; vel in voce integia: ut,

Heu Solyme, Solyme, quae te dementia cepit?

2. Anadiplosis est, quando sonus in sine sententiae praecedentis, iteratur in
principio sequentis: ut, Certent and cygnis ululae, sit Tityrus Orpheus;
Orpheus in sylvis, inter Delphinas Arton.
Anadiplosis pluribus gradibus continuata, dicitur Climax: ut, Industria parit
virtutem, virtus gloriam, gloria inimicitias, inimicitiae pericula.

3. Anaphora est repetitio soni similis in principiis sententiarum: ut, Tu sol,
tu clypeus, tu Dominus, tuis
Tu das conspicua fulgere gloria.


4. Epistrophe est, cum similis sonus in clausulis iteratur: ut, Cum essem
infans; loquebar; ut infans; sapiebam, ut infans; cogitabam, ut infans.

Est haec, Judices, non scripta, sed nata lex; quam non didicimus, accepimus,
legimus; verum ex ipsa natura arripuimus, hausimus, expressimus: ad quam non
docti sed facti; non instituti, sed imbuti sumus.

5. Symploce est, cum idem sonus in principiis and in clausulis iteratur: ut,
Quis legem tulit? Rullus. Quis majorem populi partem suffragiis privavit?
Rullus. Quis comitiis praesuit? idem Rullus.

6. Epanalepsis est, quando eadem dictio principium and finem sententiae tenet;
ut, Crescit amor nummi, quantum ipsa pecunia crescit.

7. Epanodos est iteratio ejusdem soni in principio and clausula diversarum
sententiarum, Anadiplosi intercedente; ut, Gratiam qui refert, habet: Et qui
habet, eo quod habet, refert.

8. Paronomasia est mutatio dictionis per literam aut syllabam in aliam
significationem: ut, Hominum est virtus, non nominum. Eodem arcu chordas ferit,
and corda.

9. Polyptoton, est oration casuum mutatione vary distincta: ut, -- littora
littoribus contraria.
Ex nihilo nihil, in nihilum nil posse reverti.


Figurae Sententiae.

In Logismo sunt quinque. Ecphonesis, Epanorthosis, Aposiopesis, Apostrophe,
Prosopopoeia.

In Dialogismo quinque. Aporia, Anacaenosis, Occupatio, Epitrope, Synchoresis.

1. Ecphonesis est Oration Pathetica per Adverbium exclamandi express^m vel
intellectum: Ingens ad everberandos Auditorum animos Instrumentum: ut, O
Clementiam admirabilem! O domus antiqua! heu quam dispari domino dominaris!

Fit autem per modum Admirationis, desperationis, optationis, irrisionis,
gaudii, commiserationis, doloris, invocationis, deprecationis, imprecationis.

Epiphonema est Exclamationis species, quae ad finem rei narratae addi solet:
ut, Tantae mo'is erat Romanam condere gentem.

2. Epanorthosis est, quando Antecedens aliquid corrigendo revocatur: ut,

Erat hoc mihi dolendum; sed multo magis illud, quod inimicum meum, meum autem?
imo vero legum, judiciorum otii, patriae, and bonorum omnium sic fovebant, sic
me praesente, osculabantur.

Aliquando, quasi cum poenitentia facti; ut, Sed nimis urgeo: commoveri videtur
adolescens.

3. Aposiopesis est, cum per vehementiam aut aliam affectionem sermo
praescinditur: ut, Quem quidem ego si sensero; sed quid opus est verbis?

4. Apostrophe est, cum sermo ad alienam personam convertitur, quam instituta
oration requirit; ut, Te nunc apello, P. Scipio. Vos adeste ciconiae, and
ingratitudinem hominum redarguite.

Fit autem variis modis, viz. ad Deum, ad Angelos, ad Adversarios, ad ipsum
Oratorem, ad Auditores praesentes, ad absentes, ad mortuos, ad bestias ad res
inanimatas.

5. Prosopopoeia est, cum alienam personam oratione nostra loquentem fingimus;
estque imperfecta and obliqua, vel perfecta; ut, Patria tecum, Catilina sic
agit, and quodammodo tacit loquitur. Nullum jam tot annos facinus extitit nisi
per te nullum flagitium sine te.

Ingemit, and duplices tendens adsydera palmas
Talia voce refert, O terque paterque beati!
Queis ante ora patrum Trojae sub maenibus altis
Contigit oppetere.
Figurae in Dialogismo.

1. Aporia est Deliberatio nobiscum: ut, En quid agam? rursusne procos irrisa
priores Experiar? Nomadumque petam connubia supp'ex.

2. Anacaenosis est deliberatio cum aliis: ut, Quid denique? quid censetis?
cedo si vos in eo loco essetis, quid a iud fecissetis?

3. Occupatio est, cum alieni consilii interrogationem occupamus, eique
responsionem subj^cimus.

Objectio dicitur Prolepsis sive (...), cujus signa sunt, Etsi, quanquam, dicat
aliquis, miretur al quis, etc.

Responsio dicitur Prosapodosis sive' (...), cujus signa sunt, tamen, at iuquam
ego, respondeo hunc in modum, etc.

Prolepsis fere Prosopopoeiam conjunctam habet; ideoque alias obliqua, alias
directa est: ut, Dicet aliquis, haec est igitur tua disciplina? Sic tu
instituis adolescentes?

4. Epitrope est, cum facti cujuspiam licentia condonatur. Estque Seria vel
Ironica. Habes igitur, Tubero, (quod est accusatori maxim optandum)
confitentem reum. Sed tamen hoc ita confitentem, se in ea part fuisse, qua te,
Tubero, qua virum omni laud dignum, Patrem tuum.

I, sequere Italiam ventis, pete regna per undas. 5. Synchoresis est, cum
dictum aliquod aut argumentum conceditur: ut, Sit aliquis fidelis, sit potens
in explicanda cognitione, sit sapiens in sermonum justa dijudicatione, sit
castus in operibus, quanto major esse videtur, tanto humilior esse debet.

Figurae Secundariae.
Tmesis est compositae vel simplicis dictionis Sectio: ut,

Est Boreae regio septem subjecta trioni.

Metathesis est transpositio literae; ut, Pistris pro Pristis, Tymbre pro
Timber.

Metaplasmus est literae transmutatio; ut, Olli pro illi, vortunt, optume.

Diastole est brevis syllabae productio: ut,

Cum muliere marem sociali foedere jungens.

Systole est longae syllabae correptio; ut,

Matri longa december tulerunt fastidia menses.

Hendiadys est, cum ex duobus unum intelligitur, Substantivo in Adjectivum
resoluto; ut, -- Pateris libamus and auro: i. e, aureis pateris.

Anastrophe est vocum ordo praeposterus; ut,

Italiam contra, Maria omnia circum.

Epimone est frequens versus Intercalatio: ut,

Incipe Maenalios mecum mea tibia versus.

Ellipsis est omissio verbi; ut, Tantamne rem tam negligenter agier?

Pleonasmus est redundantia verbi, Emphasis gratia: ut, Vbi gentium? hisce
oculis vidi.

Asyndeton est, cum omittitur copula; ut, Semel mortuus, bis tumulatus, ter
fletus, quater faelix.

Polysyndeton, cum redundar copula; ut, Terrasque, tractusque maris, coelumque
profundunt.

Antithesis est, cum opposita invicem respondent; ut,

Frigida pugnabant calidis, humentia siccis.

Graecismus est Sermonis Graeci proptietas; ut,

Nigrae lanarum nullum colorem bibunt.

Hysteron proteron est ordinis naturae inversio; ut, Arma virumque cano.

Hypallage est, cum duae dictiones commutant casus; ut, -- dare classibus
Austros, pro classes Austris.

FINIS.

