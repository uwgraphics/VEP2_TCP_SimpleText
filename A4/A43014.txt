DE FEBRIBUS TRACTATUS THEORETICUS, ET PRACTICUS PRAECIPUE,

Quo praxin curandarum Febrium continuarum Modernam esse lethiferam and
barbaram, abunde patefit.

AUTHORE GIDEONE HARVEY, M. D.

LONDINI, Impensis Gulielmi Thackeray, Bibliopolae in Vico anatino, vulgo
Duck-Lane. MDCLXXII.

Illustrissimo ac Nobilissimo Domino, THOMAE Comiti de OSSORY, ET Baroni de
MOREPARK, Regiae Majestati a Sanctioribus Consiliis, Praefecto Navali
strenuissimo, ac Militari prudentissimo.
AeQuale olim sapientes majori fortunae esse existimarunt, ubi lumen magnum ac
coruscum anni nuperrime nati horoscopo emicans creverunt; pariter hac
tempestate climacterica omnes Amplitudinem vestram nostro Ascendente Britannico
rutilantem aspexerunt, orbeque proprio per aquas moventem, martialem influxum
in subjugandos hosts Belgas spargentem, hos autem zelo in Regem regnumque
singulari ac virtute plusquam heroica in sali barathrum praecipites dedisti. Ex
altero, ex aspectu benigno est, quod regnum consiliis obfirmando, rei
literariae studiisque, ac singulis summa affabilitate favendo, praeclarus es.
Huic confisus fui, hoc quale qualecunque opusculum vestro Augusto nomini
inscribere ac dedicare; ignosce huic precor auso; faxit Deus, long incolumis
supersis ac trophaea ut soles regi offeras.

Excellentissime Domine Amplitudinis vestrae Cultor studiosissimus, G. HARVEY.

LECTORI MEDICO.
JAmdudum febribus continuis medicos non mederi, at eas ab ipsis funestas
redditas esse, mihi innotuit. Si tamen fortuna quispiam, a febre liberatus
fuerit, naturae nervis solum ascribendum, quae vero si mediis minus appositis
non fuisset lacessita, se multo ocyus and minore discrimine e morbo extricasset.

Hujus tam inauspicatae praxeos ratio fermentationis hypothesi falsa innititur,
a qua indicationes spurias quum desumant, successus necessario ipsos spe est
elusurus. Verum quidem fermentationis termino ipse in nonnullis tractibus sum
usus, ac forte in elucidanda febre, at hoc fine quo receptae temporum opinioni
aliquomodo morem geram, nequaquam vero istius notionem esse vel necessariam vel
tantillum febrium notitiae aut curationi conferentem, autumans. Porro Lector
animadvertendus, tyronibus impraesentiarum me non scripsisse, vel egisse
professorem e cathedra methodice ac pedantice, febrium definitionem,
divisionem, mox causas, dein signa diagnostica, hinc prognostica, and caetera
prae-legentem; verum nostri est instituti, de iis succincte disserere, quae
medico practico maxim sunt necessaria, ac praecipue animo tunc temporis
obversabantur, cum haud raro ducentos plus minus febricitantes sub cura
habuerim.

Reliquas quod attinet notiones theoreticas, ulteriores que de variis febrium
speciebus observationes, eas distinctis postmodum sum propositurus sectionibus;
interim vale.

Ex Aedibus meis in area Sancti Dunstani in Fleet Street.
TRACTATUS DE FEBRIBUS THEORETICUS, ET PRACTICUS.
CAP. I.
De Calidi Innati Natura.
PArtium adaptandam dyscrasiis a potiori authoribus solitum decerpere
Nomenclaturam symptomate; a fervore idcirco febris, vel a februis antiquorum
per ignem sacrificiis, vel a verbo februo, depuro, veluti and (...) huic
affectioni videntur affixa. Itaque quid fervor, quid ignis denotent, e Caloris
and Calidi liquido constabit collatione. Calore and Calido valemus and vitam
agimus, fervore and igne desicimus, atque diem claudimus; differentiae rationem
harum vocularum praelibare, haud parum e re futurum duco. Calidum essentiam
substantiamve calidam, Calor vero qualitatem duntaxat conceptu, non re, a
subjecto vel natura calida separabilem innuunt, licet apud Hippocratem (...)
variis in locis cum voce (...) convertatur. Neque existimandum, fervoris
qualitatem in febre correptis, sed effluvia ignea, corpuscula vere Physica,
tangentis manum ferire. (...) ignis, Hippocrati Calidum hominis innatum,
latinis vero febris plerumque exponitur, indeque febris e Calido Corporis
innato, cordis praecipue (secundario tamen) ignis accensus, commode definiri
potest. Cor itaque, suique principium constitutivum, partem ut plurimum laesam,
ab affectione febrili, vitamque ipsius actionem propriam immediate obrutam, e
pulsu inordinato, viribus subito fractis, and actionibus integrae Aeconomiae
insigniter simulque depravatis ac imminutis, palam est. Calidu^ cordis
substantiam vere ardentem circa ipsius thalamos, flammulas inde per arterias ad
periferiam diffundentem, experientia eorum, qui capite detruncatis digitum,
thorace confestim aperto, in cordis ventriculos immissum, sum calentem inde
extraxere, suffragatur. Huic ex adverso si opponatur destructiva ardentis
calidi ratio, nihil obest, sulphuris vinique spiritus flagrationem rimando,
propter flammae puritatem, quae allambit corpora, non ustulantis, praesertim
quum aeris gradatione ad cujusque caloris tonum modulamen queat institui.

Porro Cordis Calidum bitumen vere Aethereum vitaleque statuimus, ab
heterogeneis defoecatissimum, tenuissimas purissimasque efflare quoquo-versum
flammulas, pabulum e particulis sanguinis efflorescentibus alliciens. Verum
quum plurium sensus vix in assensum duci possit, Cruoris indolem tam tenue cum
aere commercium exercentem, nec non cordis arteriarumque cancellis reconditam,
in flammam caloremque perennem abscedere potis esse, solo hujus instantiae filo
attrahendus: Aquae videlicet fere omnes subterraneae, and aestuationis
successivae participes, veluti Aquisgranenses, Bathonienses, caeteraeque e
seclusissimis quum scaturiant terrae gremiis thermae, utique ad illarum sane
rationem sanguinis vegetativi scaturigo indefessa, e cordis sinu in arterias
tanquam rivulos calidissime exilit; atque caloris in illis quae a
Philosophantibus de physi asseritur causa, and mihi ejusdem in hac facile
obtrudi potest; nimirum Bitumen; non autem Sulphur, tanquam ab aqua confestim
extinguendu^, ut neque calx viva, ad cujus exortum vix tanta in terrae latebris
exploratur aestus procella.

In Bitumine itaque solo Calidum permanens and vix extinguendu^ reperitur,
utpote ab aqua in elatiorem flammam exaggerandum, ab oleo oleosisque
nutriendum. In cord idcirco natura Vitalis Bituminis fontem posuit
exuperantem, a cujus flammae durabilitate and puritate ipsa dependet vita.
Neque tamen asserendum, tantam illius e cord dimanare copiam, ut and ipsius
totius oeconomiae in tot protrahendae annos vitae sufficere queat, quin indies
e praeterfluo bituminosum allambat nutrimentum sanguine, quodque in vitales
accensum auras, pulsu mediante in reliquos distribuatur corporis canaliculos.
Notandum porro, aliquam continere bituminis proportionem ingesta fere omnia,
chilum et sanguinem; ac quantum redundet hujus in illis, in tantum cordi
ejusque facultati vitali inservire potest. Impraesentiarum quid, qualeve sit
Bitumen, est explicandum; Corpus nimirum, ex oleo sulphureo and Colophonia, in
substantiam crassam liquabilem and inflammabilem, coalescens. Tale autem
analyticis partibus cruoris animalis destillatione dignoscitur; oleum scilicet
phlegmati innatans, and colophonia cu^ salis fixi portione cucurbitae in fundo
subsidens, simulac sal volatile cum oleo alembicu^ transiens, innotescunt, quod
postremum sal videlicet volatile toti commixto energiam omneque robur
superaddit, ad instar py^i^ pulveris, cujus nitro-salsae in volatiles ignis
virtute actae particulae, vim adsciscunt tantam, ut summa quodcunque
alteratione objectum, ac velocissimo percutiant ictu, sulphur interea
carbonumque pulvis quum soporosae modo materiae vicem suppleant. Ex hoc
praescripto pulsuum ratio commode erui potest, Cordis Bitumen modo concipiendo
in vitae periodum flagrans, e cava ascendente in sinistrum exantlatum
ventriculum, cruorem in flammam efferre, mediante qua, subito in volatilissimas
and vibrantes exufflatum sal nitro-falsum particulas, fulguris instar, sive ad
rationem e sclopeto displosi nitrosulphuris, in magnam caeterasque vi quasi
elastica arterias propellitur.

CAP. II.
De pulsuum differentiis earumque causis.
MArinas inter aegides minus arduum varietatem ac differentiam depingere foret,
quam inter cordis arteriarumque pulsationes, quae omni passioni, flatui, ac
morbo alterandae subsunt, Galenus quamvis tanquam e tripode eas enumeraverit,
quarum tamen tertia vix differentia aranei tactu dignosceretur; idcirco quas in
febribus cuivis fere deprehendere licuerit, in sermonem trahemus.

In pulsu Robur primo sive vim, dein motus velocitatem, tertio aequalitatem
attendere soleo; a robore fortis vel Debilis denominatur pulsus; huic
annumerantur Magnus, (plenus scilicet and fortis) and Parvus, nempe Vacuus,
simul ac Debilis. Pulsationis roboris statuo causam salis volatilis copiam,
sanguinis pulsu vibranter and valide displosam, nec non cordis staminum
cerebroso humido probe nutritorum firmitatem; ex adverso, salis inopia
villorumque exhaustus pulsum edunt imbecillem. Hic quod in febricitantibus
quibusdam pulsus multo exploratur fortior, quam in statu sano, observatu
dignum; quinimo in sum effractis viribus ultra diem mortem vix repulsuris,
pulsum digitorum apices valide allidentem recordor, qui tamen idcirco non
fortis, sed violentus meo conceptu pulsus dicendus foret; a sale etenim
erodente quodam and reverberato, in violentas facultas vitalis irritata
adigitur pulsationes, unde tandem collapsa subito in minimum and pulsum
concitatissimum, mox asphyxia excipitur. Facili autem dignoscitur ingenio
Violentus a pulsu forti, hic plenus, ille vacuus digitos appellit. Secundo, non
raro debilem in febre correptis offendi pulsum, ut in bidiem vix sufflaminari
videretur, qui per quatuordecim tamen vel viginti dies cum morbo prospere
luctatus fuerit. Ecruore crasso and humido oriundus est hic pulsus, qui
rarefactione continuata and reiterata circulatione ad coctiorem provectus,
facultatem vitalem reddit redivivam, cum interea temporis salis volatilis haud
multum debilibus istis pulsationibus dissipati amiserit; pluries hunc casum in
foeminis febre aegris deprehendi, caute quare ab Hippocrate pronunciatum,
Aphor. 19. lib. 2. (...). Hallucinationem quo hic evitemus, distinguendum;
pulsus vere imbecillis est vacuus and parvus, atque ut plurimum motu and
debilitate inaequalis, neque ab illo gradu a primis initiis multum deflectens.

Sub pulsationis motu pulsum prendo tardum vel velocem, itemque crebrum vel
rarum. Tardus e pulsu lent ad diastolen a systole movente, and vice versa
dignoscitur; velox vero e passu celeri a systole ad diastolen, and reciproce.
Creber mihi statuitur, qui frequentibus ictibus vel recessibus digitum
animadvertit; rarus e contra. Pulsum hic notandum tardum meo sensu simul and
crebrum deprehendi vix posse, quum necessario frequenter non recurrat pulsus
tardus, quoniam tardus; at communi dogmate creber and tardus simul incidere
possunt, quia quietis sive intervalli ratione inter systolen and diastolen
creber dicitur, qui parvo interjecto temporis spatio recurrit; atqui pulsus
quidem tarde systole ad diastolen mobilis est, ita ut parvu^ interjaceat
intervallum, priusquam a diastole ad sustolen revertatur, indeque creber
dicatur. Rem altius verum perpendendo, prout communiter pulsus describitur
creber, vix editur, ut neque rarus, quia nulla inter pulsationes interjicitur
quies: nam quod pulsus quasi reciproca sit intumescentia ac detumescentia
concipiendo, aestus ad instar marini, infertur reflexionis solummodo punctum,
quam primum nempe intumuit, sequenti momento detumescit, ac quam primum
detumuit, proximo temporis puncto retumescit. Intumescentiam hanc porro a cord
impulsus comitatur ipsius, constrictu mediante fibrarum, quo fluctuum instar
praeter intumescentiam per corporis meatus ex arteriis in venas propellitur
sanguis. Itaque ne citra necessitatem me notionum onere in praxi gravem, vix
aliud in pulsuum motu animadvertere soleo, praeter velocitatem and tarditatem;
neque multum moror, an pulsus sit durus vel calidus, vel pungens, cum ad
qualitates mutatas, non pulsum, haec spectent. Tertio observandum, quibus
naturaliter pulsus plenus est velocior, iis multo debilior est vitalis
facultas, quare foeminis and pueris velociter (plene tamen) pulsantur arteriae.
Quarto in febribus malignis non raro tarde moventur arteriae, ut caloris
putridi judicentur expertes, quod tamen non accidit, nisi secundo inde vel
tertio die subsequatur obitus.

Pulsationis celeritas naturalis (non morbosa) salis volatilis partim copiae,
minus autem densi compactique debetur, quippe in particulas volatiliores
abscedens, quam primum cordis ventriculos appellat, and mox propter copiam ab
aliis subsequatur salis partibus, hincque novus pulsus celeri passu adest;
partim bitumini leviter inflammabili, quod ocyssime accendit and accenditur,
unde pulsus frequentia. Quaestiuncula hic obiter agitari posset, an pulsu in
febribus celeriore plus cor trajiciatur cruoris, quam in statu sano tardiore?
Primo ut sit de pacto oportet, utrum quavis dilatatione repleatur cor succo
cruento, and singulis constrictionibus exhauriatur; quidam affirmativam
tuentur, quae mihi tamen minime constat, quibus etenim pulsus uno tempore
pulsatur plenus, altero vacuus, arguitur necessario, iis tantisper uberiore,
tantisper parciore cordis labra intumescere chymo, atque e sequela palam fit,
reciproce diversis pulsibus variam expelli fluoris proportionem. Secundo,
advertere quum liceat, cordis diastolen largiorem aliquando insequenti excipi
momento systole debili brevique, uti ex carpi alteriusve partis arteriarum
patet diastole tumida, insequente saepius systole brevi and debili, inde plus
in cordis recipi receptaculum, atque paucius expelli assumitur, adeo ut non
raro tribus quatuorve systolis proportio unica admissa diastole expellatur.
Quaestioni ut respondeatur, asserimus, in febribus malignis neutiquam tam
rapide fieri sanguinis circulationem ac in statu sano, quia cordis languet
facultas pulsifica, neque tanto fit impetu arteriarum cordisve systole; in
putridis vero, quum violentae sint systole atque diastole, paulo velocius cor
sanguinem transfundi quam in statu sano. Hic obiter observandum, ^ulsus si
velox in tardiorem pridie facessere percipiatur, postridie in velociorem
tendere, ^e malignitate est suspicandum.

Tertium notatu dignum est pulsus aequalitas vel inaequalitas, respectu and
motus and roboris; Itaque horum ratione aequalis inaequalisve in motu,
velocitate scilicet and celeritate, ac robore, fortitudine nempe and
debilitate, dicitur. Ab authoribus aequalitatem etiam ad crebrum and rarum
referri solitam pulsum, itemque ad tonum rithmumque musicum, tanquam medico
parctico confusionem potius subministrare aptam hic praetermittimus. Ad
inaequalem in motu annumerantur dicrotus, Caprizans, intercidens, aliique
quidam.

Cordis facultas pulsifica fortis ac non depravata, perinde ac temperata
cruoris mixtura, a particulis heterogeneis probedepurata, in aequali
cooperantur pulsatione; ex adverso, chymus inaequaliter bitumine vitali
saliumque specie diversa cum sit commistus, inaequalem edit, pulsum, quam motus
tam roboris respectu. Caeteras vero passionum vi, aliarumque procatarcticarum
efficientium concitatas alio delegamus differentias.

CAP. III.
De generatim in urinis observandis.
Pulsui certiore praesagio quum cedat urina, hujus sermonem priori subjicere
duximus. Ouroscoporum abusu, medicorumque quorunda^ imprudentia mira
praedicantium in contumelia^ apud quosdam collapsa est uromantia, nihilominus
amplum cum praebeat morborum diagnoseos and prognoseos indicium ab art medica
non est diripienda. Primo quid sit urina, deinde quaenam in illa sint
observanda, expediemus. Mihi urina liquamen videtur salium volatilium
fixorumque, nec non excrementitiae pituitae, sanguinis sero solutae, quod
contentis praefatis ubertim saturatum, pondere deorsum petens, ad renes
amandatur, inde quasi per descensum destilletur, guttatim permeat vesicam
versus. Quo autem magis perspecta habeatur urinae natura e sanguinis synthesi
quaedam huc petenda; salia ista volatilia principalem chymi concoquendi
efficientem concipio, coccineam tincturam, dulcorem, homogeneitatem, and
fluorem ei accumulante^, quo alendaru^ partiu^ poros appellens chymus apparatu,
salia deserit, cum superfluo sanguine venas lymphaticosque ductus sese deinceps
in emulgentes depromentes, redeptura. Salia ista non sanguinem solum, sed and
urinam tinctura quod perlustrent, ex autopsia palam fiet. Salis armoniaci
spiritus vix ab urinae spiritu discrepantis, ^vel cornu cervi, vel fuliginis
spiritus, guttam unam vel alteram in urinam subalbam, turbidam minusque
digestam stillata^, mox in aurea^ citrinamve optimum que consistentiae modu^,
percoquente^ comperies; at e sale fixo acidum pulsum spiritum si affundas, ad
turbidiorem, crudiorem, ac majus pondus vergere spectabis. Haud impari pacto,
guttulas nonnullas praecitatorum liquorum volatilium in cruoris modicum
praecipites si dederis, quamvis pituitosi crudique, calidum floridumque
custodiueris; ab instillatione autem olei vitrioli in coagulatum mox cedit,
seru^ deorsum deprimitur, and purpureo-rubrum induit. Nitri spiritus ruborem in
subalbum cineritiumve pervertit, at serum non praecipitat, superius innatare
sinens. Rem citerius insequendo, cujusdam certae tincturae unicam guttam in
sanguinis proportionem largiorem coagulati fere profudi, qua momento quasi
coagulativarum particularum ligamen dissolutum, resplendenteque jubare donata
fuit, sanguine coctissimo minime inferiore. Neque ab externo usu tam mirabilis
depraedicanda est, quin interno brevi, prout pluries comprobavi, asthmaticorum,
scorbuticorum, hydropicorum, pejorumque habituum chymum crudum optime
digesserit. Coctionis vigorem inter tenue and crassum in urinis ratio media
denotat, praecipue sali volatili in vitali bitumine vegenti, ascribendum.
Urinae tenuitatis in febre aegrotis salium volatilis and fixi pauperies, a
torrente per vasa magna fluctuante non diremtorum, pariterque sanguinis
mucilaginis a calore exiccatio, vel per poros dissipatio in causa sunt. Urinae
crassities a nimia salium crassique mucoris copia saturato fit sero. De
Hypostaseos urinae materia hactenus vix quicquam ab authoribus certi statutum
est, e superfluo tertiae coctionis humore oriundam tamen plerique censent. Mihi
autem sedimentum mucilaginem esse apparet, partim a sero intra vasa imbibitam,
and partim ab ureterum ac vesicae internae tunicae mucore detersam, illo
perlitorum, ne ab urinae praeterfluae acrimonia laedatur ipsorum sensus
exquisitus. Haec vero si matulam examinaveris, glutinosus crassus and lubricus
deprehendetur mucus; porro quod sit solubilis calore, and coagulabilis frigore,
pituitae ad instar, advertere licebit in urinis turbidis, quae dum nuper post
excretionem calidae remanent, clarae sunt ac perspicuae, at paulo post
frigescentes in turbidas and opacas vertuntur, istorum calidorum volatilium
salium particularum mucum solventium energia orbas; nam si vel ad momentum ad
ignis calorem matulam moveris, Vel in tepida detinueris aqua, priorem resument
claritatis speciem. Bullas non raro superficiei innatantes non flatuosae sed
lixiviosae urinae constitutioni referendas statuo, cum cineres, smegma, aliaque
lixiviosa aqua soluta, eam levissima agitatione in spumam and bullas facessere
cogunt.

Color, Consistentia, and Contenta sunt generalia praecipua, e quibus medico,
quae corpore latent praeternaturalia, extricare licebit. Color salium
qualitates activas, Consistentia seri statum, and Contenta salium praedictorum
aliorumque excrementorum munere defunctorum quantitatem detegunt; horum omnium
ulterior explicatio ad febrium species spectans particularis reservabitur in
libri sequelam. Sub fine notandum, enaeorema, and hypostasin contenta includere.

CAP. IV.
De Febris essentia vera and spuria.
PRimo febris definitioni allusimus capite, quae ad illius spectant
evolutione^, huc partimprorogavimus. Quod febris ignis indolis sit prosapia, e
destruente agendi modo, caumate incitatissimo, lingua orisque fornice nigra
fuligine incrustatis, pariter ex aliis inde promanantibus symptomatis, veluti
siti, cutis siccitate and aspredine, partiumque plurium phlogosi, affatim
suggeritur. Hic vero lectori assumendum, Cordis totiusque corporis in ignem
succensum vitale bitumen esse morbum, sive febrim; vel potius cordis, totiusque
aut partis corporis dyscrasiam igneam esse morbum, non autem praeternaturalem
calorem, quum symptoma a morbo immediate profluens sit autumandum, non
discrepante ab illa ratione, qua ab igne emanat calor. Idcirco apud authors
academicos, utpote Fernelium, Sennertum, aliosque, quae prostat febris
definitio, merito repudianda; videlicet, febris est calor contra naturam in
cord accensus, and ex eo mediantibus spiritibus ac sanguine per arterias and
venas, in totum corpus diffusus, actionesque naturales laedens.

Hanc definitionem his positionibus impugnatam depromo; primo assero, quod
calore universali febris essentia nullo pacto recludatur; neque secundo, quod
quo stipata sit febris, non prorsus calor ille e scintillis cord emicantibus
assurgat. Prius quod ratum faciat, e febris genere petitum est argumentum, quod
morbus statuitur; atqui morbus immediata praedicatur partis laesa constitutio,
quod dicendi genus Calori praeternaturali neutiquam convenit, utpote vel fixo
partis bitumine flagrante, vel non raro miasmatis a foco ignis receptaculo ad
omnes vel plures corporis parts exufflatis, innitenti, quae autem miasmata
torrida non pro morbo sed causis, temporis processu morbum partibus concitare
fervore valentibus, exhibenda. A probabili hic objectio duci posset, quod
accensio sive fervor singularum vel plurium partium spirituum influentium sit
febris, quae horum aestui immediate noxam debent, unde febris calor jure
censeri potest. Huic replicandum, partis corporis praedicationem spiritibus
minime competere, quum continuo fluant, neque ullo modo permaneant, atque
partium animationi et nutritioni assignentur, hincque eorum dyscrasiam, pro
morbo non venditandam esse; si tamen e spirituum influentium tumultu partium
fluat temperamenti perversio, qua minus munera obire queant, nihilominus quia
mediata est affectio, atque ab illorum flagratione deducenda, non pro morbo sed
causa assumenda est. Secundo, singularum corporis partium putridum calorem esse
febrim, nimirum continuam putridam, ex omnium ore instare si libeat, pariter e
cruore solo tanquam prognatum, partibusque sanguineis hujus vehiculo allatum,
resumens, non morbum inferendum fas esse respondeo, (quum and sanguis, quia
materia est fluens, partis significationem non mereatur) sed morbi causam, vel
hujus vehiculum. Tertio, ossa, cartilagines, et ligamenta caloris sensum
effugiunt, neque putridi caloris susceptui sunt apta, quia raro vel nunquam
febre vigente putredine vel carry correpta deprehenduntur qua ratione ergo
omnium partium praeternaturalis calor febris denominari potest? Itemque quarto,
calori sebrili qua de re magis febris nomen, quam rigori vel febrili frigori
paroxysmi initio febricitationis assignandum est, and priore and posteriore
veluti symptomatis a sebre profluentibus? Quinto, calor falso febri ascribitur
universalis, etenim in febre lipyria calor torridus parts torquet internas,
externae dum frigent; quinimo non raro accidit, manus and pedes ut rigeant
frigore, and centrales aestu quasi candeant parts. Porro est observare, febrim
partem solam veluti pedem vel manum infestare nonnunquam. Neque plane cujusdam
febris sum immemor, cujus calor capite and facie circumscribebatur: huic
subjunge, quod non a caloris tantum praeternaturalis, sed praegressi frigoris,
rigoris, and lassitudinis ulcerosae febres illae inferuntur particulares
argumento. 6. Fermentationis doctrina qui turgent, non usquequaque calorem
praeternaturalem constituere febrim perhibent, quandoquidem ab influentium
spirituum acervo officientia abigere enitente corpuscula, ortum ducit
praehabitus calor, qui secundum naturam, quam praeternaturalis potius censendus
foret.

E secunda sustinemus thesi, non ubivis calorem febris asseclam in cord
tanquam foco primario succendi, cujus assertio rata fit e symptomaticarum
febrium specie; nam quae sauciatum corripit febris, vel visceris uti splenis,
hepatis, aut renis phlegmone detentum, utique non in cord, sed in part
affecta primo accenditur, unde per universum disslatur syntagma. Secundo,
caloris febrilis si unicus cor foret torris, qui ipsius clatrum trajicitur
sanguis, empyreumatis notam saltem ac tinctus immutationem subiret, quum e
contra e mill febrientium phlebotomia ductibus extractus, pure coccineus,
floridusque oculis obvertitur, ad quartum, and non raro ad sextum and octavum
diem usque.

Proximo paragrapho vulgaris sententiae tentamine, de putridarum continuarum
communi sede mihi animum explere duxi, cruorem in vas^s frementem, and
putredine inquinatum innuentis, quantam tamen hallucinationem patiatur plebs
ista medicorum, hisce proponendis exhaurire licebit. 1. Si sebris continuae*
germen sanguini inoculatum esset, non tam impetuose curam respueret, quin e
fluidis mobilibusque coalescens elementis, alterantium, purgantium, vasorum per
venam scalpello hiulcam depletionis, Diaphoreticorumque virtute, brevi ad
pristinam puritatem and crasin foret redux; porro saepenumero noctis unicae
effervescentia, officientia in sanguine fluctuantia corpuscula tenuiora, in
auras abigit natura, crassiora autem in pustulas, phymata, ac alios ejusmodi
tumores eliminat. 2. Vix assentior, quod motu ac fluitatione perenni agitatur,
veluti sanguis, quod facile putredine corripiatur, utpote spiritibus praegnans
vitalibus, calidoque vigente, in motum continuum praeceps datur. 3. Ad tertium,
quartum, sextum, octavum, vel decimum ab ineunte febre diem, secundum febrilis
acuminis rationem, purus ac floridus (prout in centenis notavi) prima
phlebotomia effunditur, e quo palam sit, putredinis materiam primariam, and
sedem in sanguine falso reponi, quamvis deinceps viscera tranfretans maligna
qualitate inuratur, inde ferventibus miasmatis and salibus onustus. 4. Pituita
pura sive gelatina venosa, galbinae, prasinae, and glaucae lymphae serive copia
immodica diluta, binas tertias cruoris, hydrope, chlorosi, aliusve morbi specie
excruciatorum in venis, sibi quum vendicet, qua de causa sanguis ille humido
and heterogeneitate in tantum a temperie exul, (humido emicante and
particularum pluralitate putredinem parientibus) in febrilem aestum ubivis non
provehitur? and e contra cujus ergo crases bile exuperante siccae and calidae
febres putridas continuo appetunt, quum tamen siccitas putredini tantopere
adversetur? summatim prout praemissis asserui, sanguis corporis partibus nullo
jure dum sit annumerandus, sedis, loci, aut partis affectae rationem assumere
prorsus renuit. Animo si forsitan haereas, quod e receptae praeceptionis
tramite hucusque Exorbitem, Cor, aliudve viscus pro sede in febribus
sancientis; ex ipsis fontibus quid de re statuendum, haurire tibi integrum esto
Avicen. fen. 1. lib. 4. tract. 2. cap. 43. sic dictat; Dicamus quod febris
sanguinis est febris putredinis, and febris calefactionis and ebullitionis. Hic
est animadvertere, quod sanguis inferatur subjectum, materia, and seeds febris
putridae. Item Galen lib. 2. de Cris. cap. 12. Manentibus igitur in venis
humoribus continuae, ex ipsis febres generantur. Aetius item tetrab. 2. Sermon.
1. cap. 74. Putrescentes igitur humores, aut intra vasa arctati, continuas and
nunquam intermittentes usque ad perfectam morbi solutionem febres efficient.
Hic obiter observandum, quamvis secundum Galenum in venis febres hospitentur,
etiam earum nomine arterias depingi, sicuti lib. 1. de Crisib. cap. 7. ab ipso
susius exprimitur; Febres omnes sunt p^ssiones venarum; Itaque in venis
omnibus, quoniam venosi generis sunt, nam arterias in hoc genere
comprehendimus, ad urinas praecipue attendere oportet.

Ex adverso, intermittentium sedem extra vasa, in circave viscera, destinarunt,
prout passim e Galeni and Avicennae scriptis constat. Fundamentum tamen harum
sedium differentium vix assequi valeo, idcirco haesitationi satisfactum iri
peto, utrum continuae febres in venis germinare tradantur, quia Phlebotomia
exiliens sanguis, calore feriat tactum, speciemque que intense rubram praebeat,
cyaneo, lacteo, vel flavo perfusus sero? Hic autem cruor nullus ab illo in
interpolata febre aliove morbo e venis prolecto discrepat. An vero sedium
differentia exponitur talis, quia intra vasa sanguis cum cord immediate
commercium exercens, potenter valeat aestum fovere, quum viscera a cord
longius dissita, per vices ei halitus putridos febrilesque profundant, and sub
ista specie intermittentem calorem depromant? minime gentium. Quinetiam viscera
vasis quum sint annexa, situm non minus possident accommodum, quo mediis hisce
canaliculis ad cor recta ducentibus, calorem febrilem foveant, quam si causa
intra vasa praedicta fuisset parta: An vero, quod vasa sola capacitate justa
sint praedita, qua tantam materiae febrilis mensuram recipere queant febri
continuo alendae sine interjectione idoneam, viscera dum ponantur arcta, nec
cavo instructa, quo materiae satis recondant.

Ex opposito, viscera juxta rei requisitum ingurgitare uberiorem deberent
materiam, quae intermittentibus febribus ad menses and annos (quod non raro
fit) protrahendis sufficere queat, continuis autem vix ultra decimum quartum
diem fovendis, multo parcior requiritur quantitas. Sed quo difficultatis nodum
attingamus, non tam quantitati, quam materiae febrilis qualitati debetur
continuationis, intermissionis, remissionis and intentionis ratio, sicuti alibi
fusius tradetur. Praecitata definitione cor inepte statuitur primario affecta
pars, nam inde foret sequela, febrium auctiorem numerum futurum funestum, eo
quod ipsius craseos compages semel expansa non facile restituatur 2. hepatis
aliusve visceris suppone inflammationem, febris satellitio stipatam, cor an
hepar putas partem primario affectam?

CAP. V.
De fermentationis affaniis.
SIngulorum aegrorum in aures, quisque fere barbae tonsor, and seplasiarius,
fermentationis canticum ogganire norunt, tonumque ejus cuivis accommodare
morbo, febri e praecipuis, hujus expositionem illustrantes commento, quod
sanguis fermentat, humoresque sunt in fermentatione, nec non cordis, jecoris,
splenis, stomachi, and fortean alvus si non fuerit apta, etiam any fermentum
est depravatum, quinimo si pedis clavus modo doleat; fermentum ejus a crasi
degener est in causa. Summatim vocem fermentum cuivis morbo, causae and
symptomati adaptantes, rem egregie demonstratam arbitrantur; indeque patienti
annunciantes, morbum se fermento corrigendo abacturos, probe quasi opere
peracto, illum spe turgentem, ad suos dimittunt. De Philosophia hac abstrusa a
certis theorematis mustarii torcularii, chymicarumque notionum mutuata,
Anthonius Guntherus, Theobaldins Hoghelandius, Felicianus Betera, Conringius,
Martin Kirger, aliique e professo egerunt, quorum specimina si pervolveris,
fermentationem vocabulum variis inservire significationibus comperies. Alter
sensu latiore peripateticae mixtioni minime dissonantem, tradit ejus
descriptionem, excepto, quod haec qualitatibus, ista action and reactione
pensum perficiat; sed pressiore significatu ad fluida spectans fermentatio,
statuitur effervescentia liquoris cujuscunque ad coctionem tendens:
impraesentiarum examini subjiciamus, an febris sit fermentatio vel
effervescentia sanguinis.

Ad hujus enodationem e prioris capitis praefatis resumendum, febri, cum sit
morbus corporis, partem necessario substare, tanquam subjectum vel fundamentum;
atqui sanguis partis munere fungi non potest; utique ipsi non competent, neque
febris, neque fermentatio; secundo, neque sanguis fermentescens febris
continentem agere causam verisimiliter concipi potest, eo quod ejus mixtura
fluida paucis diebus absorbetur, dum febris in hebdomades protendatur. Suppone
Subjectum febricitans vasis 24 libris cruoris plenis instructum cujus librae
quarta singulis diebus absorbetur abstinentiae ratione, and per poros in auras
difflatur, and nonnullis diebus libra integra, vel ad minus tres quartae sunt
depletae, phlebotomia nimirum, Gallis etenim prima and secunda Sectione
sanguinem ad libram integram, and quavis succedente deinceps Sectione, (quae
plerumque alternis instituitur diebus) ad duo vascula, sive uncias sex, ducere
perfamiliare est. Hoc computo universa massa binis septimanis vel brevius
exantlata foret, and de sequela inhibita fermentatio, febrisque abacta. At e
contra, si vel quadragesies sanguinem haurires, prout in Francia saepius
decernere mihi contigit, ne ad medium gradum caloris fastigium remissum erit,
sed acuminatum potius, ecquis igitur sanguinem fermento frementem febris causam
sustineret? Verum enimvero experimentum hoc minime fallax notatur; tertiam si
demas cujuscunque liquoris, sive Vini, Cerevisiae, ulliusve commixti
fermentatione turbati, quam primum quieti addicetur; atqui haud raro sanguinem
ad mediam, quinetiam ultimam quartam dimetiuntur, sine ulla fermentationis (si
ita loqui fas est) demulcimine. Casu mihi reponis, quod prout vasa phlebotomia,
sudando, aliisque tormentis deplentur, indies ingerendo sive potum sive cibum,
returgent; ex opposito, diaeta tenuis febricitantibus imperatur continuo, neque
universo febris cursu plurimi tantum stomacho concedunt, ex quo facultas
sanguifica cruoris libram conficere polleat, add quod eorum appetitus saepius
ad quatuordecim vel viginti dies plane sit prostratus. At quod ingerant quantum
consumptioni par sit replica; retorqueo, sanguis ille indies recenter
appellens, vel probus, vel coinquinatus exoritur; si prior, diluet remitterque
massam fermentescentem, quod tamen neutiquam fit; si posterior, non ambigendum,
quin maculam a concoquentibus depurantibusque visceribus assuxerit, and e
sequela, primaria principalisque visceribus, non autem sanguini addicenda
causa. 3. Liquori cuipiam mixto, mollibusque compositis, veluti panificiis,
electuariis, aliisque accidere, suffragatur experientia, fermentationem, quae
in illis sulphurearum and volatili-salsarum particularum blanda decernitur
operatio, exerto calore temperato, attenuante, expandente, and dissolvente
totum essentiale, ac ab homogeneis fuliginoso-salsas parts secernente, has in
acri-salsam sublimando spumam; tartareas salsasque particulas in mucidum
pituitosumque limum praecipitando. Haec quum significativa despiciatur intentio
vocem fermentationem rebus fermentandis imponentium, insulsa sane ineptaque
assertio videtur, quod, dum sanguis fremit, ebullit, pitissat, and tangentis
manum adurit, ori linguaeque nigram acremque fuliginem ignis sobolem inducit,
omnia ista a fermentatione, blandove sanguinis fervore dependeant. An non
ubivis ad coctionem tendit fermentatio, saepius ad corruptionem and mortem
febris; atqui una eademque vox duo quod designet contraria, annon absurdum?
omnia vero, alterationem, mixtionem, generationem, corruptionem, calefactionem,
and quid non, voce fermentatione (vocabulum mehercule praegnans!) perstringere,
medicam indagationem est limitibus cohibere; nec arti iatricae minus ab iis
detrahitur, qui hydropi, asthmati, pleuritidi, totique morborum classi causam
astipulantur fermentum vitiatum, a quo corrigendo totius curationis pendere
cardinem, praedicant quaeque fere anus and chirurgo-tonsor, annon tali catervae
cum fermentitiis medicis de palma concertare imo eam ipsis praeripere licebit?
quam speciose and argute a quocunque apud nostrates seplasiario, jam hoc modo
de morbo ejusque causa and cura statuitur; quo res tandem rediit? quid studio
Philosophico, Anatomico, Botanico, Physiologico, Pathologico, milleque aliis
incumbere necesse est? O lepida capita! obiter tamen mirabere, si a doctrina
provectioribus tanquam phenomenon vel hypothesis (nam de re nondum constat)
hicce fermentationis conceptus assumatur, quo causis dilucidandis, eruendis
indicationibus, and curandi methodo auspicatiores emergant; at nullus ambigo,
quin charontis cymbae numerosioris aegrorum cohortis vecturam imponant, praeque
putridis medicis majus ipsis debeatur naulum. Sed ad rhombum, rationis vacemus
examini, quae fermentatores putridarum continuarum intermittentiumque febrium
curam aggrediantur, quibus respondeant indicationibus, and quibus a putridis
deflectant medicis. Indicantia and indicata hoc ordine projici postulant.
Sanguis fermentatione plus vel minus debito concitatus, fermentumque degener
praecipua sunt indicantia; quae autem segniorem provehant fermentationem,
nimisque aestuantem inhibeant, atque quae fermentum crasi extirpatum
restituant, remedia sunt indicata. Facultas vitalis languore confecta,
spiritibusque orba, medicamentum cardiacum reficiensque indicat, facultati
animali pluribus insomni transactis noctibus exolutae, opiatis occurrendum.
Alvus officii immemor, glande stimulante, vel laxativo enemate excitanda. Neque
nimis intumescentis quae sunt fermentationis symptomata urgentia soboles,
posthabenda. Paraphrenitis ab halitibus sulphureis orta e fermentescente massa
suffumantibus, a cerebro revellentibus sopitur. Astringentia diarrhaeae,
enormique vomitui habenas injiciunt. Hactenus in genere de indicationibus ab
eorum theorematis delimatis, nihilominus iis devitatis, fermentatores medicorum
putridorum curandi methodum, utcunque aegros ad proavos praecipitantem,
arripiunt, prout mox recitabitur. Ut autem Medice illustretur, praxis eorum ad
particularem adaptata delibanda foret aegrum, cujus aetas, sexus,
temperamentum, praeterita vivendi ratio, anni tempestas, pulsus modulamen,
urinae status, urgentia symptomata, causae procatarcticae, occasionalis,
modusque primi febris insultus, quibus stipata symptomatis, quae deinceps
acciderint symptomata, respirandi ratio, hypochondriorum, stomachi, and alvi
habitus, species aspectus aegri, modus loquelae, quis corporis habitus, quae
evacuationes solennes suppressae, an febris sit essentialis vel symptomatica,
an primaria vel recidua, quo ultimo laboraverit morbo, quae applicata remedia
ante medici adventum, multaque alia distinct proponenda, cujusvis medici curam
febris aggressuri, meditationi objicienda essent. Atqui in tantum a necessariis
his animadversionibus recedunt, ut ad patientem accersiti, pulsu solummodo
tentato, urina perspecta, and de alvi statu facto scrutinio, caeteris omnibus
posthabitis, quam primum ad praescribendum sese accingunt, primumque ut alvus
fiat apta, sequenti enematis formula moliuntur; praemonitus tamen sis de more,
quod juniores ex academiis nuper oriundi medici Pharmacopaeorum officinis
sedulo advolant, quo de seniorum formulis certiores fiant, his imbuti in fit,
ut singuli medici iisdem remediorum paradigmatis sint instructi* neque latum
quidem unguem alter ab altero deflectat. Itaque receptissimas tibi pro febre
debellanda per universum ejus cursum congessurus sum formulas, a modernis
fabricatas; postmodum quam prosperis auspiciis aevum nostrum iis usum fuerit,
singulatim animadvertam. Enematis prout communiter prostat delineatio haec est.

R. Decoct. commun. pro clyst. vel juxta alios.

R. Decoct emollient comm. lib. j. Elect lenit. j. Olei com. vel viol.

Mel. Mercur. vel Ros. ana j. vel ij. Sal. com. q.s. m. f. enem.

Sunt qui salis culinarii loco sal nitri, vel lapidem prunellae substituunt ad
j. quippe quod vi detergente and refrigerante long majus est, atque revera
omni enematum speciei amplius in emolumentum adjicitur crystallus mineralis,
quum intestinorum crasi optime consonet; e contra sal marinum proprietate
siccante, inflammante, and irritante donatum, intestinis summopere adversatur;
hac de ratione prisci tam internum in pilulis, eclegmatis and enematibus, quam
in unguentis externum usum ejus crebro coluere. Ex fermentatoribus Aliqui
purgantium vel laxativorum enematum applicationem acriter impugnant, quod
corruptos excrementitios humores ad fermentandum provocent, quorum halitus in
vasa terebrantes febrilem fermentationem impetunt intenduntque. Ab altera part
Putridi Medici his reponunt, dum enemata ocyus and extra vasa opus praestent,
ne caloris minutum suppeditare queunt, neque halitus exufflare, coli valvula
eis transitum inter-dicente. Postremo quod humorum extra vasa corruptelae, sine
debilitatione vel fermentatione sit expedita scopandae ratio, quae temporis
processu alias malignae intra venas materiae large suggerere valeret; non
paucorum etenim est suffragium, febres quasdam primo appulsu putredine tantum
nocuas, in malignas funestasque degeneres factas, in vasa regurgitante amurca
putrida, plicis tunicisque intestinorum recondita, inde enemata purgantia semel
bisque reitejata necessario in usum trahenda, deinceps singulis diebus semel e
lacte and saccharo paratum, emolliendi, detergendi, refrigerandi, revellendi,
and evacuandi gratia, enema injici curant. Sunt (vix tamen mente valentes) qui
praedictum enema e lacte crudo conficiendum, frigideque injiciendum sustinent,
coctione alias volatiliores energeticas particulas in auras ras protrusas rati;
at sunt immemores, quantum actu frigida partibus membranosis intestinisque
obsint, ac e mesenterio intestinorumque latebris sufflatos vapores, ad cor
cerebrumque repercutiant. Alii tertiam vel mediam aquae portionem ebullienti
super prunis lacti affundendam censent, deinceps faccharo adjecto in anum
tepide impellunt. Aliqui simpliciter lac saccharo temperatum coctumque a lib.
ss. ad lib. j. pro enemate imperant.

Inferiore corporis taberna hoc pacto emundata, duabus, quatuor vel sex
interjectis horis, phlebotomia in brachio dextro celebranda in suppetias
citatur, cui non modice fermentatores quidam refragantur, dum spiritus Vitaeque
materiam exantlet, quibus succumbentibus fermentatio coctioque obturbantur, ac
heterogeneis portiunculis victrices agentibus, infausta jam obvia despicitur
crisis. Hujus sectae tamen numerus superior se medicis putridis hac in materia
abdicare pro consulto non habet, quod omnes fere febres nimia fermentatione
exorbitent, and spiritus ab heterogeneis corpusculis, calore plus debito
incitato, ac fuligine pororum cute constipatione obserata, prosternantur, omnia
quae mala phlebotomia insigniter infringit. His expugnati prudentiores
rationibus, bis, terve, quaterve, secundum plethoram venae sectionem
instituendam praecipiunt; alii tertia quaque aurora, alii alternis diebus
cruorem depromunt, donec cum anima tandem totum prolexerint.

Jam proxime in materiam fermento ultra modum excandescentem Diaphoreticorum
and cordialium medicaminum nervi intendendi. Hoc in loco fermentatores and
Putridi sunt dissoni, his vitalem facultatem collapsam cardiacis frigidis solum
refocillantibus, sicuti alibi notum fiet. Pharmacopaeorum filis appensae, and
prout a famigeratioribus medicis concinnatae fuerint, sudorificorum cardiacorum
formulae modo depingentur.

R. Aq. ulmar. totius citr. lujul. scabios. card.

Ben. rut. dracunt. ex his trium vel quatuor, ana j.

Aq. Theriacal. Epidem. ana ss haud raro j. vel j. ss.

Aliqui addunt Diascord. fr. vel Theriac. Land. j.

Spec. e chel. cancr. comp. ij.

Sir. garyophyl. vel e suc. citr. j. m. f. pot. vel Jul.

Capiat Cochl. 2. vel 3. altern. hor. vel cochl. 4. quarta quavis hora.

Hoc praescriptum quamvis aevo fere apud nostrates Viguerit, sugentibus
quibusdam fermentatoribus in aquam theriacalem tela collineare Visum, aceto in
ejus concinnatione non minimam sibi vendicante partem, and fermentationem
febrilem in furorem lacessente; pro aliorum quamvis suffragio acetum
fermentationem attemperet, and particulas coagulet fermentativas; quinimo
astringit, corporis spiracula obserat, omnemque evacuationem inhibet, quibus de
rationibus ipsis aceti usus suspectus habetur, sed ejus loco aquam epidemicam
dupla mensura affundunt, cujus descriptionis, in Collegii Londinensis adversus
pestem symposio, tractatulo jampridem in lucem edito, tibi facta est copia,
quum tamen exemplaria sint distracta pene omnia, eam hic apponere haud gravabor.

R. Rad. tormentil. angelic. poeon. m. zedoar. glycyr. helen. ana ss fol. salv.
chelidon. maj. rut. summit. rorismarin. Absynth. ror. sol. arthemis. pimpinel.
Dracunc. Scabios. Agrimon. Melis. Card. Beton. centaur. min. fol. and flor.
calend. ana m. j. incidenda incidantur, contundenda contundantur, and
digerantur per triduum in Vin. al. opt. lib. viij. ac distill. in Alemb. vitr.
nonnulli praescriptis adjiciunt cerasa nigra, flor. paralys. pavav. Rh. and
quidnon?

In puerorum febribus Aqua Theriacalis, and Epidemica Aquae scordii compositae
posthabentur, tanquam calore minus nocuae. Paulisper hic pedem figamus, quo an
acetum Aquae Theriacalis appendix fermentationem in vasis febrilem repercutiat,
animum advertamus. Quibus chymiam vel primoribus labris salutatam habentibus,
satis superque constat, portiunculas inter acido-salsas, and alcalizatas
lixivioso-salsasve e lucta fermentationem prognasci, proprietate in tantum sibi
invicem adversantes, ut alterutrius deficientia fermentescendi actio actutum
praecidatur, itemque ubi alterutrius justo demensa potestas proportionis ordine
excedat, quo minus alterum impetere queat alterum. Pro sarta tecta habetur
veritate, quod aestuante febre cruor lixivis and alcalizatis sit satur salibus,
quamobrem acida concessa medicina, veluti vitriolata, vel aceto diluta, ex
naturae immutabili operandi lege fit, ut fermentationis (si tale quidpiam
concedere fas est) intendatur furor, quo vigente officientia corpuscula e massa
secernuntur projiciunturque inde, ut perfect depurata defaecataque tandem
emergat. Caeterum quo prorsus rem ratam faciamus, in stomacho si coctio
fermentatione (prout ab ejus assertoribus circumquaque promulgatur)
conficiatur, commonitus sis, quod Embammata aceto irrigata, (praesertim
capparum, genistae gemmarum, aliorumve acerborum condimento impraegnato) eam
intense acuant; illis etenim ingestis circa stomachum and hypochondria, nec non
faciem, aures, and capitis fastigium, aetu irretimur. 2. Aqua aceto temperata
Theriacalis inde penetrantior energiaque alacrior emergit, quo prompte in
intimas centralesque corporis parts insinuando, antifebrilis munere fungatur.
3. Quum vero e non paucis mixtura Theriacalis acrimonia and calore caustio
praepollentibus perperam conflata sit; ut sunt aromata varia, imperatoria,
praeter impura quaedam sulphura, aliaque; illorum acetum magnopere aciem
obtundit; haec autem sulphura nimirum non minus foetore quam recrementis exuit.
Quo elucescit, quantum hallucinentur, qui eo obtentu fermentationis inhibendae
nimirum aquam theriacalem and apotheriacalem propter ingredientia acida
increpant. Hisce posthabitis praefatis, quanquam ob rations nuper citatas
aquam theriacalem non vilipendo, aliis tamen de causis mihi medicamentum
viribus plane effoetum videtur; liquor enim distillatione a digesta in
cucurbita materia profusus, praeter merum phlegma parca ingredientium virium
acidis etiam praefractarum portione impraegnatum, nihil prodit. 2. Acida
partibus componentium salsis allectis induta, inde non tantum innato pondere,
sed and ex illis ascito ponderosiora emergentia, alembicum vix transcendunt,
sed fundum colunt; adeo ut acidorum noxa, dum in imo sint residua,
fermentatoribus fastidium non commoveat revera. Hac adducti ratione, qui acetum
alexipharmacorum virtutibus in febres malignas pestilentesque saturatum
celebrant, posthabita omni distillatione, sola digestione and filtratione
valentissimum tenent, cujus medio utriusque facultates incolumes sunt servatae.
Pariter, qui distillatione Diaphoreticorum alexipharmacorumque salia volatilia,
spiritusque proliciendo, insudant, in vini spiritu eorum macerationem curantes,
distillando liquorem propellunt, acidorum affusione penitus resecta, cujus in
aqua august. theriacali, eaque paracelso ascripta, in mixtura e tribus in
peracutis protypum fit. Hac anacrisi aquam scordii comp. dispensatorio land.
exaratam, acetosae and citri succis alembicum haud conscendentibus, ac
caeterorum virtutes implicantibus, vi long fragiliorem essepraefinitur; non
pauci tamen aquam theriacalem de aceto inculcantes, in scordii aquae lauds
panegyrice obstrepunt, tanquam ex acidis restrictionis insontibus conflatae.
His responso exhibendum volo, e problematis extricata solutione, an acetum,
prout aquae theriacali adjectum, sit astringens; neutiquam sane, quippe tempore
ejus constringendi facultas alcalizatorum, and volatilium caeteris
expullulantium salium ingressu elanguescit, ut aceti tumulata physi renascatur
prorsus ecphractica, haud dissimili modo, quo Vitrioli oleum restringendo
omnibus praepollens, sale tartari olei alcalizato praefractum, jam sum
deoppilans resurgit. 2. Quod infarctiones deglutinandas corporum praesertim in
febres declivium, per accidens tamen, apprime expediant constringentia, ex hoc
experimento omnium pene suffragiis suffulto affulget; Martis sal ex vitrioli
olei stemmate partum, ab ipso vitriolo nullum est diversum, quum satis superque
constet, quo sit oleum vitrioli abesuriente ferri materia coagulatum, inque
pristinam formam corpusque vitrioli cotione tamen ad illustriorem gradum
provectum redux; quippe e vitriolo Mercuriali sua portione abjugata condensato
emergens ferrum, jam part nupera Mercuriali oleo nimirum vitrioli retributa,
Palingenesia quasi in vitrioli corpus primitivum reducitur; at recrementis
impuris rejectis, adeo ut hinc ejusque sapore pontico sal martis Medicamen
adstringendo insigne propaletur, nihilominus pertinacibus splenis, jecoris
matricisque oppilationibus demoliendis, pro herculea medicina adducitur. Tale
feliciter obit munus, inter suas acidas and pyrosalsas humorum portiones in
vasis ciendo pugnam effervescentiamque, qua tandem cruor in venis coagulatus
dissolvitur, and crassus attenuatur. Chalybs aceto praeparatus, (quo certo
certius vis ejus astrictoria vitriolata amplificatur) annon orb medico
astipulante, contra obstructiones praeclarus habetur? Hinc sis edoctus, quod
chalybeata omnia, and simpliciter* Vitriolata medicamina, per se restringunt
obthurantque, at per accidens resolvunt, reserantque, quocirca summa cautione a
medicis dogmatice spagyricis in praxin ducenda, prout sequenti illustratur
narratiuncula. Non infimae classis medicus fermentitius, croco martis diarihoea
biliosa spiculato aegro ter exhibito, (praemissis quamvis binis rhabarbari and
myrobalanorum infusionibus) tanta intestinis tormina ac visceribus dolorem and
phlogosin intulit, ut duplicatis sedibus patientem ad orci fauces delegaverit.
Quo autem innitatur inauspicata haec medicatio sundamento, e praehabitis est
recensendum.

Ad digressus punctum jam retrospecto, non soli antisebrili cardiaco creditur
febris oppugnatio, quin aliud pure cordiale ipsi in suppetias adjiciatur, quo
cordi arteriisque spirituum supplementum asseratur, antigrapho sequenti:

R. Aq. melis. tot. citr. lujul. aur. ceras nigr j.

Aq. mirabil. vj. tinct. Croci, vel juxta alios.

Tinct. menth. ij. succ. kerm. j. vel j. ss.

Sir. garyophyl. alii scribunt.

Sir. e suc. citr. j.

m. f. Pot. capiat cochl. l. vel 2. altern. horis

Huic nonnulli adjiciunt Confect. Alcherm. vel de Hyacinth. j. item spec. e
chel. cancr. comp. ij. vel j.

Atqui quibus de pauperie spirituum hisce aquis insitorum, id genus praescripta
minus arrident, vinum rubellum aromaticum flamma repurgatum, aquis syrupisque
cordialibus dilutum, aegris propinant. Item vinum crudum Rhenanum, prout e
sequenti patet.

R. Aq. Hord. depur. lib. j.

Aq. bor. bugl. viol. ana ij.

Vin. Rhenan. Elect. iij.

Sir. e suc. citr. Garyoph. ana j. ss.

m. f. Julap.

E quo sumat patiens iij. tertia quaque hora.

Quale autem fuerit seligendum vinum rhenan. pharmacopaei gustui concreditur,
An Bachracense, Rinckhowense, Hochmoreum, vel quodvis e centum vinorum Rheni
speciebus merum, toto coelo discrepantibus.

Cordialia refrigerantia, (juxta vulgar idioma) qualia sunt Aq. 4. Cordial.
Aquafrigida Saxoniae, a priori aevo medicina, cui nulla secunda, habita,
aliaque omnino apud fermentatores exularunt.

Febris nervis vix hisce praesidiis laxatis, alexiteriorum speciebus figitur
salutis anchora; dum etenim aestuationis turbo per sex vel octo dies inducias
nullas indulserit, ab impetus pertinacitate and duratione, jam maligna gregarie
definitur febris. Sepecierum paradigmata forma prostant duplici, altera
pretiosos lapides, Margaritas and Bezoar indigitante, altera radicum
alexicacarum (quarum numero Serpentariae Virginianae radix prae caeteris hoc
aevo celebratur) innitente basi.

R. Spec. e chel. cancr. comp. corn. cerv. n. pr. vel hujus vice rad. serpent.
ana ss.

Lap. contrajerv. ij. m. f. Pulv.

His nonnullis volupe est addere;

Trochisc. viper. ij. vel salis ejusdem j. Cochinil. ss,

Capiat j. quarta vel sexta quavis hora in Cochl. 1. Cordial. Julap.

Lapidis Contrajervae descriptionem, cum apud nos celeberrime audiat, annectere
hic lubet.

R. Rad. contrajerv. pulver. j. serpentar. virgin. ij. ss.

Extract. Rad. Angel. tormentil. ana ij. Corn. Cerv. ust. nov. praep. Coral.
rub. chel. cancror. laevig. ana j. ss. Antimon. Diaphor. iij.

Croc. angl. Lap. Bezoar. ana j.

Cum gelat. spol. serpent. formentur globuli sub umbra exiccandi.

aliqui addunt Trochisc. e viperis j. Cochinil. ss vel j. Ambr. grys. gr. 8.
vel 10.

Dos. j. ad ij. and j.

Hanc formulam saepius etiam offendi.

R. Spec. confect. liber. vel Cardiac. magist. vel Diamargar. frig. (ex his
unam, binas, vel omnes simul) a j. magist. perlar. Coral. ana ss.

Lapid. Bez. or. gr. 8. m. f. Pulv.

nonnunquam and sic.

R. Lap. 5. pretios. ana gr. 15. Margar. praep. j. Lap. Bez. ss. m. f. Pulv.

Dos. gr. 15. vel j.

Sumenda ter per diem horis medicis in cochl. 1. Cordial. Julep.

Alii sententia debacchati propria, medicaminis vere apollinei Elogio
magnificant Extractum quoddam Cardiacum, non autem Quercetani, adeo ut
equitatus turmae imperio quondam functus, aliquot retro annis medicinae
Doctorem agens quidam, febrium quamvis malignitate summa furentum impressionem
se praefracturum, pro rato promulget, hujusmet extracti opera, sibi soli
ascribens ejus arcanum, quum illius compositionem a Doctore Read, Medico suo
tempore famigerato, constet concinnatam, atque saepius ab hodiernis practicis
in usum tractam, auspicio tamen haud diverso, quo vulgaria stipantur Cardiaca.

Extracti Cardiaci delineatio sic se habet.

R. Mithridat. Diascord.

Philon. romans Theriac. Andr.

Croc. angl. lign. Aloes, rad. Hyoscyam. ana vj.

Opii theb. iij. extrahantur omnia seorsim cum spir. Vin. q. s. and exhal. ut
fiat Extr. Dos. a ss ad integrum, and ss.

Quod plures insomnes transegerint noctes, patientibus (Palladis arce
expugnata) mente vacillantibus, si somni hora hypnotico subnexo occurratur,
haud parum e re futurum ducunt.

R. Theriac. Londin. (tanquam calore minus nocuae) vel conserv lujul. ss.

Margar. praep. ss.

Laudan. opiat. gr. 2, 3, vel 4.

Locus diei m. f. Bol. mensis. capiat hora somni.

Pro tali Locus priorum literarum Medici nominis.

Incassum his mandatis peractis omnibus, ac appropinquantis aegri fati indicio
emicante, tanquam ad sacram anchoram ad tam hyperbolice decantatum cornu
cervini spiritum pernices sunt iatri, hujus octo vel duodecim guttas bis terve
per diem in cordialis julapii plenum cochlear elutriandas concessuri; neque
deinceps amplum prius emetitur sol spatium, quam Phoenigmi and Epispastica
emplastra in extremae unctionis testimonium, internis paulo supra malleolum
crurum partibus, simulatque internae brachiorum superficiei, haud long a
carpis dissitae, and non raro juxta axillas, imo nonnunquam and nuchae,
agglutinentur. Horum pensum materiae malignae and venenatae sub ichoris forma
in bullas amplas e penetralibus ad extimam cutem profligandae destinatur, illis
que perforatis Empl. Meliloti madorem prorsus exhaustura applicantur. Tandem
sunt ultimum patienti dicturi vale, pedum plantis columbis vivis per medium
dissectis, vel halecibus muria conditis, vel fermento acri, tithymalo, rad.
ranunc. pyrethri sem. sinap. sap. nigr. vel sale nigro, uno vel pluribus
confusis alligatis, asterismis expositus deseritur aegrotans, quo casu nonnulli
(perquam paucissimi tamen) sub mortis umbra aliquot horas elingues sensibusque
cassi quum dormitarint, pedetentim suscitati expergefactique sunt, natura vires
censopitas repromente, caeteri convulsivi, vel quasi syncope obruti ultimum
diem obeunt.

Non multum practici morantur Moderni, quo sitim compescant febricantes potu,
eis cerevisiam generosiorem quibusdam audaculis annuentibus, aliis tenuiorem
pane tosto immerso, vel coctione frigore cruditateque repulsis. Nonnulli avenae
hordeatae decoctum tenuius, alii cornu cervi rasurae, nonnunquam usti, vel
illius hujusque, usti nimirum crudique cornu simul decoctionem aegris
propinant. Quidam hordei mundati decoctum concedunt. Acidis, sale prunellae,
syrupisque refrigerantibus temperata Julapia, apud plures in desuetudinem
abivere, propter acida ab illis de causis nuper enarratis suspecta habita.

Si vero quae in praelibatam sim animadversurus praxin praestolaris, te spe
eludere nollem, (alibi tamen, modo suffragii parcas tenuitati, isti negotio
operam navaturus) nisi concinne praxis Belgico-germana (nam nulla pene inter
practicos Germanos and Belgas intercedit differentia, excepto quod hi cruore
depromendo liberaliores sint, illi pulveris cujusdam antifebrilis usum
celebrent) and methodus Gallica huic subjungi possint.

Medicus in Belgio Germaniaque febri continua patienti insidiante indagata,
extemplo purgante enemate praemisso, e decocti emollientis libra, uncia una vel
sesquialtera Elect. lenit. vel cathol. oleo com. vel violar. melle and salis
modico adjectis, phlebotomiae in brachio dextro ad 6, 8, vel 10. excolendae,
quo dematur plethorae, sarcina sublevetur naturae, and obthuratis spiraculis
viscerumque infarctionibus ecphractico sit, author est. Postridie in
cacochymiam and saburram in inferiore corporis ergastulo accumulatam
eliminandam, potionis forma sequens simplicissime concinnat.

R. fol. sen. or. ij. iij. vel ss. sem. foenic. d. ss vel j.

f. inful. per noct. in aq. cichor. q. s.

In colat iij. vel iv. dissolv. man. calab. j. vel j. ss vel ij.

nonnunquam Sir. ros. sol.. j. m. f. Pot.

Capiat cras mane cum custodia. Pro tali.

Alii frigidam (prout nomen ab iis inditum) infusionem celebrant, ex iisdem
senae folliculis pari pondere cum vel sine corrigente in aqua fontana Salis vel
Olei tartari 10. vel 15. guttis instillatis, absque igne subdito in frigido per
noctem macerandis, postmodum expressione manna, sir. ros. vel saccharo
edulcorata conflatam.

Ob calorem in eo exuperantem, astrictoriamque a purgatione peracta facultatem,
postponitur rhabarbarum.

Quamvis hoc pacto in febribus ineuntibus continuis purgationes moliantur, haud
tamen respuunt Hippocratis praeceptum, ((...), etc. i.e. cocta medicari and
movere non cruda oportet nisi turgeant) quum extra vasa mesenterii
intestinorumque e latebris eliminent excrementitios humores, nunquam sane
concoquendos; etenim horum copia, quod e radicibus, brassica, satura herbaria,
lacticiniis, and oxygala, aliisque excrementitio scatentibus succo, pastus
conficiant, corpora tument. Itaque praedicta summi medici lex ad humores intra
vasa fluitantes tantum spectat.

Deinceps alternis diebus enema laxativum infundendum curant ad flammas febris
vibrantes coercendas, e refrigerantibus aquis syrupisque julapia, nonnunquam ex
amygdalis and seminibus frigidis emulsiones coaptant. Facultatem vitalem
collapsam spirituosa refocillant potione, hoc protypo prout in Belgarum
pharmacopoliis passim praescripta aperte edocent.

R. Aq. 4. cordial. ana j.

Aq. cinam. ss vel vj.

Confect. Alkerm. j.

Spec. Diamarg. frig. ij.

Sir. e suc. citr. j. m. f. Pot.

Saepius Aquis cord. adjicitur simili mensura aqua melis. Aqua Cinam. vicem
gerit non-nunquam Aq. Vitae Mat. item pro Confect. Alkerm. Conf. de hyacint.
apponunt. Natura in extremum vergente ad pulverem cordialem usitate fugam
arripiunt.

R. Spec. Diamarg. frig. ss.

Magist. Perlar.

coral. ana gr. v.

Lap. Bez. or gr. iij. vel iv. m. f. Pulv.

sumendus bis per diem mane and Sero in Julap. cord. modico.

Vigiliis animali fracta facultate somnum sequenti conciliant.

R. Aq. Bor. nymph. pap. Rh. ana j.

Aq. Cinam. ij. Confect. de Hyacinth. j.

Sir. Papav. Rh. j. vel j. ss. m.f. Pot.

capiat hora somni.

Rarissime opiata hoc casu illis in usum cedunt, de eorum indomita vi narcotica
sollici^is, praesertim quum aegri vires ipsi discutiendae vix sunt pares.

Paraphrenitide aegrum corripiente, sanguinem e pede ducunt, vel si nimis
langueant facultates principes, cucurbitulis cruorem a cerebro ad extremas
revellunt parts; at Phaenigmos plane detestantur. Febre declinante, sedimento
albo in urinis specato, potione praedicta evacuationem semel vel bis instituunt.

Galli febres putridas malignasque subjugant, Phlebotomia prima vice larga manu
celebrata, deinceps alternis diebus ad 5, vel 6. reiterata, interjectis diebus
enema laxativum, and nonnunqua^ potionem e senae infusione, manna, cassia (quae
illis in summa habetur veneratione) Sir. rosar. lax. and crystal. Mineral. in
ea solutis, praescribunt, praeter ista vix quicquam moliuntur. Criticorum
dierum nullam habent rationem, saepius pronunciantes, quod expectare crisin sit
expectare mortem, sicque cruorem exhauriendo, and clysteribus purgando, sedulo
pergunt. In potum ordinarium ptisanam (quae omnino parata per totam Franciam in
officinis prostat venalis) concedunt.

Germani a Belgis haud sunt diversi, nisi quod corpore purgatione and venae
sectione exinanito, pulveres miasma febrile eliminantes and refrigerantes, e
terra sigill. bolo armen. corn. cerv. ust. ras. Ebor. rad. torment. bistort.
similibusque, (at his omnibus pulverem rubeum pannonicum in Pharmacopaea
Augustana annotatum praehabentes) proponant.

CAP. VI.
Exhibens, Quod febrium continuarum putridarum praxis subigendarum moderna sit
barbarae and lethifera.
QUod nefasta exitialisque sit fermentatorum praxis, quis inficiabitur, dum e
febrientiu^ turba, cujus majorem partem explent forsan viri robusti, juvenes,
eusarci, nec hypochondriis tensis ut neque abdomine, aeger vix tertius pristini
salutis status fit redinteger. Quid inde decernendum, quum ingruente febri,
quamvis primo accersitus mali momento fuerit medicus, viresque plus quam ei
subigendo sint pares, nihilo secius succumbat misellus? quinimo sint omnia pro
receptissima medicandi norma administrata, cardiaca summa, etiam Extractum
cardiacum, Margaritae, Bezoar, imo ipsi cornu cervi spiritus, attamen
creberrime incassum, febresque in lethum usque jubilabunt. Siquidem in
fermentatorum gratiam exhibeatur, quod priusquam aesculapius noster decumbentis
suppetias iverit, flamma jam in altum fastigietur, radicesque egerit fixas,
mali morbi mores facultates imperantes prostraverint, non iatro ut neque ipsius
praesidiis, sed intemperiei malignae nimia mora saevienti ominosi diei
occasionem vertendam. Huic repono, non obstante quod primae gliscenti febris
(haud tantopere aspectu torvo) scintillae imminuerit later, ut modo innui, res
pessum tamen ibit; at vicissim, si quis se ruri continens, sit villanus, vel e
civitate oriundus, febri (quamvis acuta malique moris) obruatur, atque cura
aniculae rusticae sit demandata, evestigio poscetum quoddam cardui benedicti
vel piperis probe satur aegro propinat vetula, eumque stragulis coopertum,
usque sudore diffluat corpus rorido, cubili adjudicat, hac scena iterum atque
iterum repetita, reliquum naturae concreditur, cui tam dexter adest Apollo, ut
ex december novem ut plurimum, morbo debellato, potiantur victoria. Insuper Senex
Divinus majorem vix opem febrienti attulit, quam nihil agendo, totumque naturae
conscribendo negotium, ideoque saepius urget, ne pepsi vacans interpelletur
physis Aphor. 23. lib. 1. (...), etc. and Aphor. 24. ejusdem libri. Satius
soret, quum adaequatum nequeant oblustrare remedium, Avicennae prosequi
documentum Sen. 4. lib. 1. cap. 1. Cum ignoraveris aegritudinem, relinque eam
naturae, quia aut curabit eam, aut manifestabiteam. Itemque majus emolumentum
aegrorum rebus afflarent cum Hippocrate crisin expectando, quam mill gyris
naturae insidiando, si autem prodesse ignorent, ne obsint ad minus. At quo
singulatim vecordis hujus praxeos perstringam seriem, jam suppetit. Ne fermenti
nimis exterant aciem, qui germinante febri enemata respuunt, de rite minime
satagunt administrandis, quum corporis quisquiliae, circa intestinorum
anfractus, meseraicasque latebras diversantes, non exterminatae, vel effluviis
in vasa profusis, aestum insigniter lacessant, vel particulis in cruorem
perreptantibus febrim succendere valiant. Hae quia pepseos sunt incapaces,
extraque vasa delitescentes, ex facili leviori potiunculae laxativae vel
clysteri cathartico, prae omni caloris ingeminandi metu, parent; atqui quum
nostrates tam immanes sint carnivori, ut fordidis abunde scateat totius sentina
abdomen recrementis, annon sum necessaria e laxativis purgatio vel
catharticum enema? Primis tamen diebus, nam subinde maxima istius saburrae
scoleciaeque pars in vasa a rapaci sanguinis torrente est abducta, ideoque tunc
omni supersedendum purgationi, quippe inde opere avocabitur cum interturbatione
summa natura, absque emolumenti tantillo. Nec quae jam in apricum protuli
Hippocrati sunt dissona, prout est observare Aphor. 10. l. 4. in acutis
passionibus eadem die si fieri potest, medicandum, nam in his cunari malum est.
Item Aphor. 29. 2. rationem autem subjungit. Aphor. 30. l. 2. Circae initia
omnia debiliora, and in statu omnia fortiora quae purgationem fieri impediunt.
Secundo, omnia in febres proclivia and febrientia corpora plethora, ut plurimum
ad vires, in principio degravantur, qua spiritus coarctantur, ac nimia
condensatione excandescunt, torpescit circulatio, motuque dicitur enormi, ac
spiracula obthurantur; quantum res urget, ut sanguis quamprimum suppromatur?
inde spiritus promte se expedient, cruoris motus ab anomalo fiet regularis,
meatus cutanei liberiores evadent, ac aestus demulcebitur. Atqui quum non raro
febri prima Phlebotomia subacta, non tamen ad apyrexiam prorsus, scintiliis
flammam resuscitantibus, de novo intumescit, turgetque ma^^a cruenta, hinc pro
secunda vice venas deplendas sectione peraeque suadet ratio, ut eosdem
assequamur effectus. Qui autem tertiam venae Sectionem attentandi enituntur
studio, impune cum cruore ludunt humano; at non aeque hac tertia, ac prioribus
binis depletionibus proficitur, ut millenis mihi constat experimentis, quinimo
truculente spiritus viresque mactantur, pabulum illis subtrahendo requisitum,
ac eorum basin and fundamentum plane evertendo; Etenim sanguini tanquam
fundamento and subjecto insident, and ex hoc Vitam ducunt. Porro non usque adeo
turget tunc sanguis, quia citra praehabitas sanguinis subductiones massae
universae portiones sunt attenuatae and liquefactae, atque per plures
cavernulas antea refertas disperguntur. Itemque jam arctus spirituum vitalium
cum corpusculis febrilibus (qualia autem sint haec, in posterum narrabitur)
intercedit congressus, adeo, si spiritus vel interturbes vel venae sectione
exhaurias, de necesse a miasmatum febrilium partibus ut steterit victoria,
mortem in trophaeum producturorum. Millies mill illa strage lanceolae
caeduntur. Quo rem magis perspectam habeas, malign febrientis exemplo, sum
illustraturus; hic autem si vel secunda tantum vice, imo nonnunquam and prima,
sanguinem e tusa vena profunderet, se vitae discrimini certo objiceret; in
promptu est ratio; sanguis saepissime hac vigente febri vix intumescit, (etenim
neque pulsus neque urina impense aucti caloris intumescentiae causae sunt
indicia, nec fuliginum copia praecluduntur spiracula) iccirco sanguis nequaquam
est demendus, quia nullo modo ut nec copia spiritibus officit; si tamen praeter
rationem exantletur, adeo devastantur spiritus, ut congressui impares
reddantur; secundo, vasa cum tam raptim venae sectione depleantur, impetuose
materia maligna vasis capillaribus stagnans, vel alibi intimis effugiis and
maeandris recondita, in vasa majora ad parts imperantes ducentia arripitur,
unde particulis congeneribus accedente ipsa, junctis viribus vitae praesidia
impetuntur; demonstratio sane amplissima. Binorum hic solvendi nodi superius
assertorum. Primus est, numeri ratio venae sectionum, unde prima enumeranda,
unde secunda, and tertia; alter, quare ad punctum definiantur venae sectiones
binae. Primo autem symptomatum, e febris non intermittentis, (ut Hippocrates
passim eam nuncupat, sub cujus nomine and continuae and continentes latent
febres) prolabentium latice, aggressu, sanguinem eadem die, pro vasorum
plethora, e brachio ducere expedit, quo materiae febrilis fiat inhibitio, ne
cum massa per vasa profluente majora confundatur, neque impetum facientia
cominus impetat, etenim in quantum ista forent, in tantum cruoris profundendi
moderanda est ratio. Porro sanguinis depromendi mensura and ab intumescentiae
gradu desumenda; nam si hujus ratio sit ut octo, totidemque graduum
subducendorum norma sit sanguinis castratio ad uncias 10; Ergo si
intumescentiae gradus fuerit ut 4, unciarum 5, vel 6. sanguinis subtractio
illius compescendae par erit; proque hoc modo in caeteris est instituendum
computum. Ubi autem materiae sebrilis orgasmus fuerit placatus, ejusque malign
agendi facultas cohibita, latebrarum extra vasa dissitarum capillariumque
vasorum mandatam vinculis, nempe febris materiam, postridie potione cathartica,
vel duabus interjectis diebus, eliminare de facto convenit. Simili pacto
ingruentis febris malignae insultus edomabitur, quamvis alias certo in
perniciem sit actura, nihilo secius liberabitur aeger. Enema laxativum vel
emolliens saltem praejecisse phlebotomiae oporter. Haud raro febricitantes sub
limine rigore strenuo, vomitu enormi, lipopsychiaque frequenti torquentur,
eade^ die venis contenti uncias sex vel octo profundendo extenuatis,
intumescentia cruoris, vasoru^ plethora and materiae febrilis orgasmus, me
consulente plane coercita sunt. Atqui reponere cuipiam volupe est forsitam, si
singulis praedictoru^ accidentium exortibus in sanguinem depraedatio foret,
saepius temerarium ac irritum foret institutum, quum non raro ista symptomata
suapte sponte, sex vel octo horis, sedato sanguine evanescant, ut in tertianis
intermittentibus, quibusdamque alius speciei febribus, accidere solet. Tali
emersione respondeo, nunquam frustra cruoris superpondium venae fissione
sublevatur, quum plethorae materiaeque aestuantis symptomata praedata sint
soboles; atque concesso, quod suapte orgasmus subsideat tendentia, levissima de
causa repullulat; quare ut naturae succurratur, necessario aliquatenus sarcinae
proportio est praescindenda. Secundo, exercitato fere cuivis medico constat
orgasmi natura, an scheticum vel permanens edat specimen, indeque de
phlebotomiae necessitate statuere ex facili ipsi erit copia.

Crebro attamen cum fiat ut secundo vel tertio, imo quarto die, vel ulterius
tantum consulant aegri medicos, indagandum primo, an eadem, major, vel minor
sanguinis mensura sit profundenda, quam si primo aestus insultu medicandi
occasio medico integra foret: secundo, an nihilominus iatro tertio vel quarto
die adveniente, illa cruoris depletio sit enumeranda prima, atque subinde
quinta, vel sexta, vel octava, aurora sit retentanda posterior phlebotomia.
Prius praelustranda coctionis ratio, and animadvertenda inediae, vel tenuitatis
victus causa cruoris pauperies, quam de re quicquam certo definiendum. Itaque
pro hypothesi modo, (si de veritate hujus absoluta tibi e subsequentibus non
constiterit) habeatur, quod natura materiae acutarum febrium coquendae
innitatur opera tredecim, imo nonnunquam quindecim dierum spatio, atque subinde
decimo-quarto, vel decimo sexto, secundum lunae cursum, ipsius separationem and
expulsionem moliatur; idcirco Hippoc. pronunciante, Aphor. 13. l. 2. (...).
Coctio ad (...) decimo tertio est provecta, quia statuitur ille dies decimum
quartum immediate praecedens, quo dectante codem Hippocrate (Aphorism. 22. l.
2. (...)) acutarum sebrium crises accidere solent. Jam vero nocte crisi praevia
cum omnia sint molestissima, oportet ut tunc temporis natura summo coctionis
puncto incumbat, quod nimirum est dies vel nox decima tertia, immediate diei
criseos decimi-quarto praesulgens, quo nimirum decimo quarto critico, ut modo
innui, natura materiam febrilem coctam pedetentim per alvum, vomitum, poros
cutaneos, vel haemorrhagiam, at frequentissime per di^resin, sedimenti albi (si
perfecta fuerit coctio) vel rubescentis (si imperfecta) and ponderosi sub
specie separat and exterminat. Hic vero notandum, crises corporibus in calidis
tenuibusque climatibus, and quibus sanguis vasa perreptat tenuis, obstructionum
vadis carentia, oboriuntur rapidae, materiam coctam simul and raptim per alvum
vel cutis spiracula eliminando; at septentrionali in plaga decumbentes, quia
cruor crassus limosus and pendulus emphraxes circumquaque promoveat, cutisque
eos circumvestiat dura and densa, atque alvi facultas ipsis soporosior sit, ut
plurimum pauxillatim renibus and vesicae materia morbifica demandata,
liberantur; interim tamen non dissitendum, quin vox crisis prima impositione
subitam cum perturbatione denotet ad salutem vel mortem mutationem, idcirco
quamvis critice propelli materiam sensim dixero, intelligendum respectu
rapidioris criseos, calidorum tractuum propriae; atque respectu per
translationem materiae morbi solutionis cunctabundae, criseos nomen jure
meretur, nam subito quatuor vel quinque dierum spatio praeter propter, universa
excernitur materia, haec obiter. Si autem decimus tertius dies sit coctionis
apex, atque ab augmenti momento gradatim intendantur symptomata, quod plerumque
quinto vel septimo die in veris acutis, pro lunae variatione fieri solitum,
ultra septimum diem phlebotomiam instituere nefas erit, quia tunc pepsin
aggredi moliuntur spiritus, atque cruoris intumescentia inedia, (si praemissa
non fuerit venae fissura) and victus tenuitate coercita est; quid igitur tunc
vis venas depauperare? si tamen febris acutae principio (quod quatuor vel sex
diebus definitur, quia vix ad sensum variatur primae symptomatum stipationis
scena) praeter exigentiam and rationem indulserit gulae febriens, indeque
sanguinis turgentia foveatur, and octava die eum depromere licebit; adeo ut
ista sint ad sanguinis intumescentiam, and cruoris tenui victu absorpti nutum
collimanda; nam si tantum tenui diaeta fuerit absorptum, durante principio,
sive prioribus quatuor vel sex diebus, quantum unicae phlebotomiae
aequipolleat; ergo intra septimum eam semel reiterasse juvabit, sed ista
judicio exercitati cujusvis iatri sunt linquenda: at non sit immemor, quod
Phlebotomia and Purgatio a Galeno statuantur remedia magna, a quorum usu vitae
necisque dependet jus; neque illius quam hujus usus minus suspectus habetur,
idcirco ad utrumque spectat prudentissime dictatus Aphorismus 29. lib. 2.
(...). Morbi autem incipere dicuntur dum consistant primi insultus symptomata;
at quam primum sensibiliter intendantur (ne tamen proxime subsequatur denuo
remissio) principii limits exedunt, augmentumque morbi appellunt. Ex eo item
Galenus inculcat in praedictum Aphor. 29. lib. 2. Vt citius eveniant coctiones,
circa principia melius est evacuare per venae sectionem and purgationem.
Avicenna non semel sanguinis missionem laudibus effert summis, at in febris
principio, Fen. 1. lib. 4. Tract. 1. cap. 33. de febri curanda scribens. Cum
causa est multitudo humorum and repletio, tum oportet and in principio properes
ad phlebotomiam. Item alio in loco tradit; Evacuatio non est aliqua nisi sicut
phlebotomia in quacunque hora accidat, and non expectatur crisis neque digestio.

Galenus lib. introd. cap. 3. De febribus disserens biliosis hoc pacto se
exprimit. Curatur in principio venae sectione, in statu tam frigidae, tam
aliorum quae refrigerandi vim obtinent potio confert; idem enim semper remedium
accipitur, ut quocunque morbi initio sanguinis detractio; and alibi declarat,
quod in consilii inopiam deveniunt, qui statim a principio non vacuarunt
sanguinem. Alexand. Trall. lib. 12. c. 2. sic consulit. Continentes febres
solerte diligentia curari debent, subitoque id faciendum, quod internotitia
dictaverit, sive sanguinis missionem, sive expurgationem requirat: maximum enim
incommodum est tum in omnibus morbis tum in continentibus dilatio. Quid verbis
opus? rem rationibus, authoritatibus, and experimentis abunde detegimus,
undeque palam fit, quam barbare in aegrorum perniciem agatur putrida continua
laborantium, his circa augmenti medietatem, and finem, ac statum, sanguinem
demendo; verissimum dixero, quod Venae sectio in principio sit vita, in
augmenti medio, and fine, atque vigore mors.

Argumentum contra praefata hic duci posset ex eo quid praecipit summus
medicandi magister, Aphor. 8. lib. 1. scilicet, quando morbus in suo vigore
constiterit, tunc victu tenuissimo utendum; ne sanguinis massa in tantum
excrescat, ut naturae regimen respuat; Ergo ob eandem rationem sanguinem in
vigore deplere licebit, ne spiritus nimis degravet and opprimat. Facile
refutatur objectio; victus imperatur tenuissimus, ne spiritus a coctione
revellantur, dum materiae febrili subigendae inhient; non autem ob adauctum
sanguinem, quum subsideant propemodum Vasorum oscula, ac major potius illius
desideretur proportio, quo inde spirituum suppleatur copia.

E praelibatis non arduum, rationem binarum in continuis febribus venae
sectionum eruere, quum in morbi principio, vel in augmenti initio, at
rarissime, fuerit celebranda: quippe si quoties possibile instituatur principii
spatio, nempe quatuor vel sex dierum, ne venam ultra secundas vices
transadigas, vetatur; nam ad minimum ut bini utrique interponantur phlebotomae
dies, virium refocillandarum ergo, oportet, unde liquet vix tertiae superesse
ansam, ni in augmento naturae ea velis officere, nec non vires ipsi
praescindere. Si autem malignitate febris suboriatur stipata, summa cautione
sanguinis missio attentanda vel reiteranda.

Quaenam sint in febris praestanda frontispicio, hactenus ventilatum, augmenti
ingrave scentisve febris medelae fermentitiae impraesentiarum vacandum
trutinae. Praeliminario diffibulandum, an exacerbantis febris tempestate
fermentationi sit suffulciendum. Caligine hic caecutiunt medici, febrium
stadiorum plane ignari, praxin exercent incautam and impiam, aegrorum in dies
caede manus tingendo; quonam ducuntur magnete, ut justum venae tundendae, vel
cathartici exhibendi, minutum attingant? Pariter, ad quam tendunt metam, dum
pulveres, aliaque Cordialia patientibus obtrudant, atque si his continuarum
putridarum malignarumque febrium supprimendarum concedatur facultas, modo
statique temporis puncto exhibendi ipsis latentibus, tantum istis valent
perpetrare facinorum, quantum novacula Barbi tonsor vesanus. Hac adductus
ratione Hippocrates, albo notandum calculo, quod Aphorismo um exordium ab
observatione, prae aliis in art medica, apprime mente volvenda, sumat. (...).
Tertium hujus praecepti membrum, quod nostri est instituti depromit, viz.
(...), opportunitas sive occasio est magni momenti, in acutis praesertim; eadem
etenim medicina temporis ratione, and curat, and jugulat. Quin quatuor
conficiat quasi stadia, febris vulgata dictat observatio. Primum peragrat,
circum subservientia viscera, stomachum, pancreas, pulmones, fellis utriculum,
mesenterii glandulas, ex his unum vel plura dum delitet materia febrilis,
miasmata isthinc quaedam emissaria in sanguinem evomens tumultuantia, inque
aestum cientia. Ut primum materia praefata e latibulo confertim and procellose
in vasa majora illidatur, symptomata excandescendo protinus incrementi vultum
expandunt. Atqui ubi universa minera se penitus in cruoris regurgitaverit
profluentem, e propinquo morbi instat (...). Cominus tunc cum host pugnatur,
acieque fracta naturae arma victricia intestina corpuscula rebellia, humoresque
secretos in cloacas excutiunt, ac hoc pacto declinante morbo, salvus
incolumisqu salutatur aeger. Expeditio haec nonnulla praebet notatu dignissima.
1. Primo mart febrim impetit e longinquo natura, effluviis solummodo quibusdam
praefusis, congeries materiae praeternaturalis extra vasa majora in profundo
nidulante, neque cum sanguinis torrente complexa. 2. Ingeminante febre, portio
materiae parcior cum cruore praeterfluo confunditur, uberior vero in latice
etiamnum subsidet. 3. In vigore in vasis omnia sunt arcte implicita, cum
naturalibus praeternaturalia. Fax ex hisce jam praefulget, qua glomeratae
difficultatis terminatio clare internosci queat. Itaque cum coctionis fine quum
coincidat fermentatio, subigendae nimirum qualitatis minimorum in sanguine
adventitiorum heterogeneae, atque ex part tantum materia irrepserit (dum
incremento adhuc haereat affectus) in cruorem febrilis, nec in praedicti succi
penetralia universim insinuaverit, minime fallax fuerit subsidium, si lautum
probe salibus volatilibus nutritum haustum diaphoreticum ingerat aeger^, quo in
alacrem fiat praeceps sudorem; sane medium perquam appositum, quo sese a noxiis
vis liberet vitalis corpusculis; quandoquidem etiamnum spiritus numero and
crasi pollent, atque minus ab host impugnantur intestino; unde ex consequentia
ipsis protrudendi superest potestas, fumi and fuligines corporis meatus and
cutis spiracula nondum refercere, naturae cutaneis exufflationibus patentia,
materia sparsim, ex part, and laxe intertexa tantum cruori est febrilis,
indeque diaphoretici vi expulsu facilis existit; e quibus amplissime constat ac
deducitur, fermentationem (proh vocabuli abusus) esse hoc casu facilem
reddendam; hac liquore venoso attenuato, spiritibus in vim junctam consugiendi
praebetur ansa, qua materiae febrilis aculeum atterere ac subinde prorsus
eliminare queant. Verum quamvis sit facilis reddenda, nullo pacto tamen
intendenda fermentatio, quippe quae sanguineum bitumen in flammas nimis altas
concitaret, procellamque cruoris salium fragore ac Vibratione discriminis
plenam moveret; hujusmodi indolis sunt pene remedia omnia in praesidia a
fermentatoribus adducta, videlicet, Aqua Epidemica, spiritus cornu c^rvi,
caeteraque cordialia ignea, prout in posterum fusius enodabitur. Nec rations
in testimonium citatas tanti aestimo, quin experimenta plurima, quibus modo
praedicto centenos aliquot a febre synocho liberaverim, priusquam (...)
attigerit, luculenter rem detegant.

Juxta cynosuram praefatam investigemus, quem ad portum ducat cochleatim
exhibendorum cordialium aestuantium rhombus; certo certius, febris si quippiam
fuerit furens, naufragium imminere. Nam cochleatim ingesta Phlogosi ac incendio
pabulum suggerunt, fuliginum materiam adaugent, ac revera meatus constipant;
porro nec minimam materiae febrilis concoquunt portionem, nec coctam segregant
vel eliminant. Iccirco si nihil agendo febris ad fastigium provehatur suapte
sponte, ac materia febrilis arctius and intimius cum cruore and spiritibus
contexatur, nec non universa deturbetur minera, and in vasa magna profundatur,
sane male agendo multo pejus proficitur. Quid in incremento machinati fuerint,
jam nuper ostensum; impraesentiarum promulga suffragium, an edentulae rusticae
aniles sint febris edomandae sagaciores, an sint fermentitii medici. Nec in
tantum sensibus sunt orbi ipsi aegri, quin a fermentatorum cordialibus
succendentibus in morbi statu se in praematurum finem coercitos persentiscant.
Aestuantem naturam fortiuntur cordialia praedicta e sulphur impuro, quo non
tantum ubertim scatet vini spiritus, compositorum istorum alexicacorum liquorum
menstruum, quinetiam ipsa ingredientia, praecipue aromatica, excrementitium
sulphur crudum ac impura salia hospitio excipiunt, unde fit, ut qui illa plena
manu assumpserint, febricitantes ocyus itineris metam exitialis attingant. Ergo
his quod intendatur fermentatio, cruoris massa in aestuationem saeviorem
adigatur, ac universa materiae febrilis sentina ex part tantum sanguinem
alluens, part majore in latebris subsidente, impetu absorbeatur ac arripiatur
a succis circulatione mobilibus, and iis secundum minima adunetur, satis
liquet; adeo ut cordialia praefata fermentationem ingeminantia, and nullo pacto
vi diaphoretica and subtilissima facilem reddentia exhibere, sit data opera
corpus in ignem succendere, and aegrum vita spoliare. Ne tamen praetermittatur
disquisitio, qui effectus mirabiles a praedata Aqua Epidemica proficiscantur, e
simplicium contextus examine petenda. Frontem tent Radix tormentillae, cujus
potestas in sale fixo ponderoso residet, qua de ratione ejus nulla particula in
Alembicum elevabitur. Glycyrrisa in hac class Alexiterii nomen audit, quod
tamen huic a medicorum nemine unquam fuit concessum, nihilo secius quo
caeterorum acrimoniam atterat fortean huc delegata est; Atqui quum and menstrui
vim attractivam retundat, quo minus simplicium salia alliciendo polleat, neque
ipsius minima particula e cucurbita in capitellum assurgere queat, sane optimo
jure hinc rejicienda est. Ad haec ecquis nisi mente captus, Artemisiam,
Agrimoniam, Betonicam, aliaque ejusdem sarinae, in pestilitatem commendasset,
prout in coagmentato medicamine a superiore aevo inseruntur; haec licet
pauxillulum in aetheris venenum tela vibrent, quum tamen alia alexipharmaca his
praeconia, summo nisu in virus epidemicum irruendi, long praeripiant,
praehabenda sorent.

Spiritus cornu cervi quod spectat, in bivio haereres, an pernicie, vel ingrato
sapore praevaleant. Posterior haec qualitas plane ab omnibus dignoscitur,
quibus eorum gustandorum fuit facta copia; prior amplissime asseritur e
moribundorum querimoniis, etenim gulam vix ante trajecerunt, quam stomacho
visceribusque incendium furens attulerint, fermentationem in fastigium
provexerint summum, universam structuram in ignem conflaverint, ac naturae
spiritus and robur prostraverint. Mala haecce omnia ab impuro venenoso sulphur
in cornu cervi spiritibus latente, and erodente igneo volatili sale, cum
sulphur dicto confuso, sunt decidua. Attamen quamvis praefati spiritus tam
sint virulenti and deleterii, haud penitus sunt rejiciendi, quippe suffragantur
experientia and authoritas, toxica maxim exitialia, nempe, Antimonium,
Argentum Vivum, Arsenicum, etc. penetralibus recondere, quod vi alexicaca in
arcenda venena and alias malignitates subtiles plurimum polleat. Quamobrem
praeparandi ritu peculiari spiritus cornu cervini si exuantur sulphur viroso,
ac corrosiva salium vis extinguatur, solummodo purum cardiacum sulphur ac sal
volatile subtilissimum erunt residua, quae non tantum robur vitalibus
spiritibus arcta unione and coalescentia conflant, sed vi juncta miasmata
maligna primo extinguunt, dein exterminant. Non vero hi spiritus ut alii
adurunt, sed corpore constant puro, aethereo and penetrantissimo, qui non
fermentationem intendendo, sed facilem aptamque reddendo, sunt celebres, a quo
curationis cardo praecipue pendet.

Lapidis Contrajervae in febres putridas malignasque fama apud plurimos
percrebuit, at quam prosperis avibus penes expertos stabit sententia. Praeter
faeculas farinariumve crassamentum radices Contrajervae compositionis basis,
nec sal volatile, nec sal fixum quod sit validum, nec ullas qualitates, olfactu
vel gustu deprehendendas possident, quinimo multiplici experimento assumitur,
quamvis dosi duplicata febricitantibus fuerit exhibita radix, quod vix quicquam
momenti praestet. Virginiana autem radix insigniter calefacit, ac humorum
bitumen accendit; adeo ut boni non tantum virtue diaphoretica, quantum vi
caustica moliatur infausti. grana cochenilia color visum quidem, at vi
cardiaca neutiquam spiritus vitales recreant. Sacerdotes in Evangelii verba,
sed sanctiore religione quidam medici in stupendas Extracti Cardiaci superius
delineati potestates jurant. Verum unde emanarent tantae virtutes, disquirere
fas erit. Sane, omnibus fere extractis particulae agillimae una cum menstruo
evaporando in auras transvolant, spissa faece omnino fere exanimi in fundo
subsidente Extractum pariente; Dic amabo, annon Extis hujusmodi extracti mirae
reconduntur potentiae in febres arcendas malignas? Insuper narcotica quum
potiores in ipso obtineant parts, spiritus vitales jam summam aciem
instituentes, ac etiamnum nimis fatiscentes, narcoticis non sunt penitus
prostruendi, vel viribus exerendis compedes eis injicienci. Quocirca a caute
and religiose talia exhibenda, praesertim languore confectis, ne quod pluribus
contigi^e omnium memoria proditum, in somnolentam abyssum demoliantur. Alii
pretiosis fragmentis, lapide Bezoardico, Margaritis, Corallis, ac testaceis
naturae prostratae subvenire enituntur, quasi eam pretio e deplorato statu
redimere velint; at incassum, quippe praemissi lapides cum potissime e terra
gravi, puriore tamen and diaphana constent, pondere in stomachi sundo subsident
ingesti, quem magnopere ea ratione aggravant, ac opprimunt, and infarctiones
circumcirca pariunt. Quo nomine cor and spiritus vitales reficiant,
malignitatemque oppugnent, hactenus nondum detegere licuit; splendore ac radiis
spiritus opticos ac etiam sympathetice alios animales spiritus recreant,
neutiquam vero obfirmant, sed potius disgregando visum eos frangunt. Verum cum
in pulverem sint redacti, volatile nihil obtinent, ut neque sal fixum, quod
foret proficuum, a liquore in ventriculo fluctuante extrahendum, nisi praevia
opera calcinentur. Quod liquor ventriculi acidus, qui fermenti nomine
venundatur, tincturam ex eis alliciat, quae omnem energiam facultatemque
contineat integram, si instes, responso habe; quod febricitandi tempestate
ventriculus acido liquore sit plane orbatus. 2. Tincturae omnium fere lapidum
non sunt verae incturae, sed Mentrui alterationes, ac coctiones ab extrahenda
materia perfectae, quae tamen ne tantillum communicate, quum peracta extractione
ne granum pondere ab ejus, si trutinae committatur, abscesserit. Porro lapidem
quod attinet Bezoardicum, septendecim granorum pondere vinitoris infanti vix
duos annos nato exhibitum cognovi, absque ulla subsequente operatione, vel
alteratione. Adulti quidam lapidis Bezoardici dram media assumpta, ne ullam,
praeter ponderis sensum, alteratinem subivere; praetereo quod major
praedictorum lapidum pars sit fictitia and adulterina.

Sub capitis hujus calce paucula nonnulla de Epispasticorum usu restant
dicenda. Prout usitate applicantur ab hodiernis medicis, emolumenti summum est,
quod pauci (febricitantes nimirum) Vesicatoriorum poenas luentes, salutem
pristinam recuperarunt, plurimi autem eadem supplicii specie multati interiere.
De facto impraesentiarum disquirendum, an vero potius pauci vesicatoriis
debeant convalescentiae gratias, quam plurimis justo imputare liceat mortis
sequelam vesicatoriis: e consequentia lis est dirimenda, pauci vesicatoriis usi
evasere; plurimi vesicatoriis usi periere; probabiliter concludere fas est,
quod vesicatoriorum usus sit nocuus and lethiferus. At rei rationem
perpendamus, ut plurimum parco illi numero a febre continua sospiti, post
peractam coctionem, licet prae virium prostratione non fuerit rescitum,
v^sicatoria sunt adhibita, atque ob rationem coctionis and segregationis magnam
seri falsi ac acris colluviem in bullas ampliores exantlarunt; At quibus absque
ulla praevia coctione vel segregatione fuere affixa praecitata Exipopica,
madoris modicum non multum salsi nec acris in papulas humiliores attraxere,
quod plerumque signum est funestum ac lethale; adeo ut hinc liqueat, quod
sanationis causa nun vesicatoriis, sed maligni seri ac heter geniorum humorum
subactioni ac coctioni sit ascribenda.

Secundo, In Helticis medicamentis Cantharides tharides praecipuo funguntur
munere, quarum proprietates recensere e re futurum reor. Indolis sunt
calidissimae ac incendentis, haud raro febres, summos cruciatus, ac dolores,
humorum in vasis deturbationem, ac irritationem acutissimam movent, quam
dysuria, ac cruenta emictio saepius consequuntur, cerebro nervosoque generi
sum adversantur, viresque subito prosternunt, adeo ut veneni malignissimi,
quamvis externe admotae, signatura sint indutae.

Quocirca Epispastica emplastra Cantharidibus dense intertextis, applicita si
fuerint maligna febri aegro, viribus succumbentibus, sub status tempestate,
annon sebrim ingeminant, humores malignos in procellam lacessunt, malignitatem
malignitati accumulant, facultates principes penitus opprimunt, vires
excutiunt, ac aegrotantem certissime vita orbant. Objiciendi forsitan hic locus
est, quod licet Vesicantia per se corpori febrienti summam inferant noxam, per
accidens tamen malignum serum exhauriendo, ac dolor parts externas
afficiendo, quo a partibus principibus, cerebro praefertim, fiat humorum
halituumque nocentium. revulsio, amplissime prosint. Huic replicandum, quod hoc
casu cruor frequentissime humidi sit egenus, (unde tanto vehementius flagrat
febrilis ignis) adeo ut guttularum tantum paucissimarum sit possibilis
attractio, qua ingentium malorum adducitur agmen. Secundo, Corpuscula maligna,
quum potissimam in salibus fuligineis obtineant sedem, for as allicere ne ullis
valebis technis, quippe status tempore tam intime ac arctissime sunt humoribus
ferruminata, ut ea divellere sit prosus vetitum. Ista ita se habere ex hoc
argumento fit palam; Ichor Epispastico for as attractus declinationis sive
coctionis and secretionis tempore, magna copia sub papulis protuberat, quibus
discissis exilit sapore acris, igneus and salsus, quia onustus est salibus
praedictis fuligineis malignisque; at praematura tempestate propulsus limpidam,
insipidam, insulsamque speciem praebet. Quod porro vulgatam superat fidem mox
sum enarraturus; videlicet, Vesicatoria sub declinatione partibus minus
commodis admota, quod rapidissime aegros ex orb sublunari evulserint. Postquam
febri ardente and maligna quidam annos natus triginta duos detentus per dies
quatuordecim decubuerit, non sine perfectae coctionis and secretionis notis,
taliter ut decimo quinto pluries per cubiculum deambulaverit, omnibus fere
convalescentiae characteribus stipatus; Sub somni hora, ut malignitas latens
for as protrudatur, duobus consulentibus Medicis fermentatoribus, admota fuere
Emplastra Vesicantia larga Nuchae, and carpis. Sequenti mane febris
repullulavit satis ardens, loquela fuit abolita, deliriumque mentem cepit; At
ut adaequatum perniciei pensum perficerent, decimo-sexto hominem e medio
sustuleunt. Sane salia maligna e reliquo corpore ad cerebrum partesque nervosas
attracta, Vires spiritusque ocyssime extinxere.

Hujusmodi plurimos casus tragicos, ni compendii institutum dissuaderet, in
testimonia adducere possem, quamobrem praecitatum instar omnium habeas. Pro
comperto quidem statuendum, malignae febris sub limine, praesertim ubi (quod
haud raro fit) ex aere ambiente assuxerit malignitatis seminarium, Epispasticis
partibus remotis affixis, quam primum symptomata fuere subacta, febrisque
fugata; at tunc intra tertium vel quartum diem sunt admota. Similiter lue
pestifera correpto primo vel secundo die adhibita, summo fuere emolumento.

Haec solummodo prima Sectione praemisisse negotia concedunt; secunda Sectione
haud impigre subsecutura, ad sebrium synochorum putridarum (prout vulgo
votantur) and malignarum, ut variolarum, morbillorum, and rugeolae
descriptionem, per fundamentum, subjectum, causas and symptomata, tradendam nos
accingemus, itemque quasdam observationes practicas, curandi methodum veram, ac
remedia subjungemus. In tertia Sectione de febrium divisionibus, ac in specie
de intermittentibus disseremus.

FINIS.
These Books are to be sold by William Thackcray in Duck Lane.
LIttle Venus unmasked, or A perfect Discovery of the French disease.

Morbus Anglicus, or, A Theoretick and Practical Discourse of Consumptions, and
Hypochondriack Melancholy.

The Accomplished Physician, the Honest Apothecary, and the skilful Surgeon,
Directing their necessary Connection and dependence on each other. These three
by the same Author.

Divine Poems, Written, and newly augmented by Fra. Quarles.

The Art of Courtship, By which young Ladies, Gentlemen, and Foreigners may be
fitted with all Variety of Elegant Epistles Witty Dialogues, Eloquent
Expressions, Complemental, Ceremonious, Amorous Answers, and lofty Language,
suitable to every occasion.

The Wonderful and most deplorable History of the later Times of the Jews: With
the Destruction of the City of Jerusalem. By Josephus Ben Gorion.

Divine Meditations upon several Subjects: Whereunto is annexed, Gods Love and
Man's Unworthiness: with several Divine Ejaculations. By John Quarles.

A Relation of the Fearful Estate of Francis Spira. Compiled by Not. Bacon Esquire.

Sips of Sweetness; or, Consolation for weak Believers. By John Durant,
Preacher of the Gospel.


