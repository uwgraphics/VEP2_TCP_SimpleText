DE TERMINO PASCHE ANNO. XVII. Edwardi quarti.
1 Appel. Corone. 41
EN Lescheker chaumber, cest question fuit dde des justices la estiantz. Un
femme ad issue fitz, le quel fitz est murder neya^t heir de part son pier si
so^ uncle de part la mier au^a lappel ou nemy Billing. chief justice
dengleterr^. Nedham and Chok, disoient que lappel ne gist pur luy pur ceo que
il convey son title dauer lappell par le femme, que ne puissoit vnques aver
appel de mort dautre forsque de son baron, Brian, Nele, Littelton, and le
chief Baron in contraria opinione, quar luncle de part le pier poet aver
appell de mort son neuewe, et uncore le pier par que il fait son conueians ne
puit aver appell de mort son fitz, nient pluis que la mier le fitz. Billing,
coment que le pier ne poit aver appell de mort son fitz, pour ceo q^ lappell
est toutz foitz done al heir par descent, uncore il est enable dauer appell de
mort son auncestre, Et ceo ne poit le mere aver, come appiert per lestatut de
Magna carta. Ca. xxxiiii. Et si ascun person par quel le pl ou lappellant
convey son title dauer appel ou accion del terre soit disable dauer appel ou
acc^ de mesme la terre, come par vtlagary de felonye, ou auterment, soit il par
lineal descent ou collateral, lacc^ fail et lappell auxi, coment que mesme le
person issint disable ne puissoit vnq^s aver la terre ou lappell coment q^ il
fuit mye disabl sic hic etc. Vid hanc materia^ bn^ argumentar^. xx. H. vi.
infin^.

2 Trespass. Contract
EN Trn^s de close debruse et frument orge et herbez prises and empertz Cat.
acc^ non, car long temps deuant le trespass supp^ le pl et le def. bargaynent
en tyel guard en Land, que le def. duist aler al lieu ou, etc. et la voier le
dit frument, orge, et pree, et si eux luy pleist quant il les veiast que il
donques duist prendre le dit frume^t, orge, and lerbage paia^t al dit pl iii.
s^. iiii. d. pour chescun acre un oue autre. Et nous diomus q^ nous alamus la
et eux veieromus come deuant, and fuimus bn^ co^te^t oue le bargain, par q^
nous eux prisomus le q^l e^ mesme le trespass judgment etc. Pigot. ceo ne^ plee
pur diverse causes. Un est il ad dit que le lieu etc. est. x. acres de frument
etc. lou il duist aver dit. x. acres de terre semes oue frument, etc. Auxi il
ad conus le prise et and monstre coment il ad nous pay lez denierz accord al
bargain^ car ieo croy q^ ne list a luy de les prendre auau^te que il ad fait le
payment, car il serr^ tresmischeuous ley q^ il les au^oit and ne paier etc.
Auxi qua^t il aver veye les greines etc. il duissoit aver certify nous sil
fuissoit content oue eux ou nemy. issint q^ nous duissomus conustr^ que il eux
prist pur mesm^ l cause, car il ne poit estr^ parfit bargain si ne soit que
chescun party soit agree etc. Catesby, le ple est assetz ben pour ascun cause
que il ad moustre, primer conceit q^ nous auomus appel les acres de frument.
etc. et nemy de terre. etc. il en issint appell vulgariter: a lauter conceit
que nauomus surmitte le payment de les deniers, ieo croy que plusours bargaynes
en le royalme sont voydes si ceo duist este ley. Mes ieo te igne que il est
loyal a luy pur eux prender sur tiel bargain deuant ascun payment: quar il
nest a ascun mischief, quar il poit aver accion de Debt pur largent quaunt
nous auomus resceiue le chose pur quoy etc. Et a ma ente^ten thescun tiel
bargain le ley entend que come lun mist son trust in lauter pur aver le chose
pur quoy ilz bargainent, que issint duist lauter eco^tra. Et a ceo que nous
doiomus certifier luy de nosir^ agreement, ceo duist estre trop dure, que quant
nous sumus bien content oue l view del chose (que est parauenture en auter pais
en graund distauns de Loundres) de reuener cieins pur ceo monstrer a luy. Et
auxi le bargain en luy prove que ne besoigne pas, pour ceo que il ad (...) son
volunt en nr^e velunt. s. si eux neus pleist sur le view de ceux que adonques
nous laueromus, par oue donque il ne puit meux e^e certify que il est par
nostre prisel etc. Littelton, quantal payment mey se^ble q^ il duist ceo
surmitt ou auterm^t nest ple: come si ieo veigu^ a un draper and demand de luy
come bien ieo paiera pur tiel piece de drape que dit que taunt, et ieo die que
ieo voile ceo issint aver, mes ieone luy pay ascun denere en poigne par q^ ieo
priu^ le drape: icy il aver a bon accion de trespass verse moy, et ne serra ple
pour mey adire q^ ieo ceo achate de luy, sanz mr^er que ieo luy paya etc. sic
hic. Chok, a m^ lentent, quar un contract ne poit este profit sauns lagrem^t de
these^ party, quia dicitur de con, quoth est simul: quar si vous moy demaundes en
Smithfield combien vous doneres a moy pour mon chiual, et ieo die que taunt, et
vous dytes que vous voilles luy aver, et ne dones point dargent, crois vous que
pur tant est mon volunte que vous luy doiez aver saunz paier lez denierz* ieo
die que non, mez ieo luy puiz vender a un auter maint, and vous nauerez ascun
remedy vz moy, car auterment ieo serra compelle de garder mon chyuall tout
tempz encountre ma gree si le propriety soit en vous, et vous duisses luy
prendre quant vous pleist, que serra encountre reason. sic hic Brian, a mesme
lentent, et moy semble pour ascuns parolx que il ad surmitte en le bargain que
ne list a luy dentrer et prendre les greinez, quar ne poit estre entend que il
voilloit que le def, duist lez greinez aver, si non que il paiast le money: Mes
si il aver dyt a luy preignez et paiez quaunt a vous plerra, ou si il aver luy
done ascun ^our de payment, donques ieo voille bien que il purra eux prendre et
que serra bon bar come il est pled quant a ceo. Et uncore ieo die que le
propriete est en le def. par le bargain en le cas al bar et en toutz vr^e
cases des chiualx et draps: vncor^ ne list a ce^y q^ ad le propriet de ceo
prendre sans gree lautre, Et il auera brief de Detinue mes le defenda^t serra
excuse adire q^ il fuit prist de ceo render si lauter vst luy pay, Et si il
port accion de debt il au^a mesme le ple Le cas est assetz come lou l
property demurra tout temps en moy, et uncore durant cerr^ temps ieo ne purr^
ceo prendre, come lou ieo bail certain barbitz a un home pur compastr^ sa
terre pour certain temps, iey le propriete est en moy et uncore dura^t le term
ieo ne puis eux repre^dr^. Pur lauter conceit moy sembl le ple ne^ bon sans
monstre q^ il ad certify lautre de son pleasure, car comen erudicion e^ que
le^tent dun home ne serra try, car le diable and conusans de lentent de home:
Mes si vous vsses agree q^ si le bargain vous pleist q^ adonque vous voilles
ceo monstre a un tiel, donque ieo voill graunter que vous ne bosoigne de fair
pluis, car cest un matter en fait: ieo pose que ieo sue oblige a vous en. x. li.
paiable deins deux ou trois iours apres, sur co^dicio^ que si vous pleist de
prend un tiel mon chiual, pur tiel trespass que ieo ay vous fait, que ado^ques
etc. et vous veies le chiual, mez ne dittes a moye sil vous pleist ou nemye,
par que ieo ne pay pas les x. li. serra lobligac^ forfait* non par que etc.
Catesbie, sir sil le chyuall ne prist issint que son act prove lagrement,
donques vous forfaitz vostre obligation. Et a ceo que est dit que ne besoigne
alyuerer le chose vendue deuant que il pay, en mesme le manner lautre nest lie
de paier deuant q^ il adle chose vendue: Mes come ieo aie dit deuant par le ley
et reason chescun mittera confidens en autre, Et si le paunent serroit
material, ieo croy que nous duissomus au^ vieu issues prises sur ceo en nostre
liueres. Mes ieo ne vnq^s veia come ieo pose q^ vous portz br^e de trespass us
moy de vostre chiuall prise, et ieo pled q^ ieo luy achat de un tiel certe in
iour en Lo^dres en market ouert, and puis luy commit a un B. pur guard que luy
dona a vous and ieo luy prist, dirres vous en ceo cas que ieo ne paia point pur
le chyuall? Choke non, car ceo nest material al pleintife. Pigot, si ieo suy
oblige a vous en xx. li. de vous enfeoffer en tiel acre de terre tiel iour, si
vous pleist de prendr^ le feoffem^t, ne ferrez vous lie la de moy monstre
vostre pleasure? oil verament come moy semble.

Littelton, ieo ne purra agreer q^ le propriete e^ en luy q^ achate par tiel
perolx sauns payment, car il nest elere barga^ mes sur condition en ley, cest
assauoir si il luy pay que il serra bon et sinon il serra void. Come mittomus
q^ si ieo enfeoffe Pigot de enfeoffer Catesby sil ne voet luy enfeoffer mon
enter est enclude en ley: issint le performans del condition cause le propriete
estr^ en luy. Catesby, qua^ta certif. de son agreement, ieo pose que il vst de
uenus muetap^z le bargain par larte de dieu, et ne sauoit pas escrier, et e^ en
bon memory, et lhome semble q^ le bargain est pur son profit, coment duist il
fair, ne serr^ son prisel sufficient pur prou^ son volunt? quasi. d. sic, par
q^ etc.

3 Debt.
UN A. port accion de Debt sur obligacio^ verse ser T. Cook l q^l T. C. mr^a un
ende^ture de fesans q^ contein diverse articlez de^e parformes par le def. enter
queux un fuit, q^ le dit. T. C. and toutz ses feoffes, and ceux q^ ount estate
par luy en certain terre, measons, et shoppez lesses par le dit T. C. al dit pl
doient parmitter and suffrer le less de prendre les profitz deux, et eux
occupier deuant so^ term. Et nous diomus q^ nous and toutz nr^e feoffees etc.
auomus luy suffer etc. Catesby vous couient monstrer q^ux fuer^ vr^e feoffes.
Et si vous aues null feoffe en la terre etc. de ceo mr^er expresseme^t et adire
que vous m^ nous suffcastes, come si soies oblige q^ vous ou vr^e feoffeez
deues fair^ a nous estate en le man^ de Dale, la si le man^ soit en possession
de certain feoffes, vous couient mr^e ceo, and q^ ilz ou^t moy fayt estat, Et si
vous fuistes m^ seisi, de pled accord etc. sic hic. Litelton nient semble, car
lou ieo sue oblige de fair un chose ou autre pur moy come est en vr^e case
vous ditz voier, Mes lou ieo ou aut pur moy duisse suffer chose este continue
le ley est autre, car un suffranz ne^ p^ act Et issint fuit loppinion del
court.

4 Appel.
APpellou appellant fuit deinz age. Catesby pour le def, pria q^ il poet este
dismiss: ca^a qua sup^. Et les justices disoient que ils voille examiner le
matter pluis. Et si eux semble que lappel e^ culp^ il demurra en guard tanque al
plein age lenfant.

5 Enter. Accord.
Enter sur lestatut de R. le def. pled un co^corde oue le pl purlentr^ s. q^ il
duist paier al pl vi. d. en satiffacc^ del tort, and auxi de done a^ luy son
counsel en son faculte quamit il fuit requise, les queux deners il pay etc.
Townsend ceo nest plee, car il ad graund dyuersite enter un arbiterment et un
concord, quar dun concord si les parties doient este lies par ceo couient que
chescu^ point soit execute si soient. xx. Et le cause est, pur ceo que il ne
poit este compelle de ceo parfourm^ par voie daccion, mes dun arbitrament est
auter: donques quaunt laccord fuit que il duist paier vi. d. et auxi done
counsel, nient pur qua^t que il ad surmitt q^ il ad pay les deners, uncore and
il dyt que il luy donast ascun counsel. Nedham laccord nest simplement que il
donera counsel eins quant il fuit requise, par que si voilles aver auau^tage de
ceo vous couient de monster q^ vous demaundez de luy counsel, et il ne voilloit
etc. Townesend vncor^ il couient mo^stre ceo execute en fait, quar ne serra bon
ple de pled un concord q^ ieo vous fra feoffement del man^ de D. deuant tiel
iour pur le trespass que ieo aye vous fait si vous pertastes accion de trespass
deua^t le iour, sau^s monstr^ que iay fait le feoffement et si sic. Et les
justices fuerunt en diverse oppinions.

6 Debt.
Debt sur arbitrament, q^l fuit que le def. duissoit aver del^uer al pl le
testam^t son testatour tiel iour etc. Et le def. dyt q^ il auoyt deliuera a luy
lr^as testame^torias, and issint ad il perform le guard. Et ceo fuit chall, pur
ceo que il ne mr^e que il ad liver le testament per tiel perol testamentum
Littelto^ le ple est bon. Et dit que le ley ne serra prise stricte en variance
des parolx, car si lagard soit parform^ en fait ces parolx ne font matter: come
si les arbitrours vssent agr^ q^ lun dez parties done ra a lautr^ quoddam
factum feoffamenti, and il liu^ un fait par nosme de quanda^ cartam, et pled
accordant a ceo en acc^ port verse luy, cest assetz bon, Brian, a mesme lentent
et le comme^ pleding prove tout un appeller testamentum and lr^as
testme^torias, car vous saches bien, q^ le count en debt port par execut voet.
Et pro fert hic in cur^ lr^as testamentorias predict del testatour, and uncore
le def. dde oyer del testament, par q^. Et ieo pose q^ ieo doy vous liver tielx
lr^es patentz del roy dun tiel office par reason un arbitrament, et paraduenture
ieo les pard, et puis ala en le Chauncery et purchase un exemplificacion de ceo
et ceo dona a vous en lieu des lr^es pate^tz ne serra ieo discharge par ceo?
oil certes. Et lou lagard est que ieo doy vous enfeoffer etc. si ieo vous fait
lees et reles cest assets bon perfourmans del ag. quoth Littelton negauit, ideo
quere de hoc.

DE TERMINO TRINITATIS ANNO. XVII. Edwardi quarti.
1 Arbitrem^t
NOta par tout le courten trespass si le def. pled vne arbitrem^t q^ le def.
duist done al pl un certeyn^ some dargent et que il trou^a suer tie al pl pur
le parme^t dicel, il couient a luy mr^e le submissyon, and anxi q^ il ad puy,
ou autrement q^ il ad troue suerte autrem^t le ple nest bon. P. 5. E. 4.1.

2 Accion sur le cas.
THomas Brown suist acc^ sur so^ cas enu^s un Hawkins, d ceo lou le dit T. B.
estoit de bon^ fame and condition la auoit le dit H. tiel iour and lieu luy
claim^ estre son visseme, et oue forc^ et armis gisoit agayt pur luy prendre et
emprison^, et de luy fair come de son villein par q^ il ne ausoit aler et
fair ses besoignes. Et auoit iugem^t de rec^ ses dam^, pur ceo que il suit
try frank et de frank estate. Et ore le dit Hawkins suist br^e derrour en
bank le roy. VVod, moy semble le judgment serr^ reu^s pur ceo que moy semble le
mar^ en luy nest suffic. de mainten^ laccion, car iay prise pur un ground que
home nauera accion de chose q^ depend solement sur lentent dascun person car
ceo ne poit propreme^t estre try: come si ieo voille dire q^ ieo voill
debruser vr^e meson, et puis ieo ne veigne press a vostre measer mez ne face
riens, vous naueres acc. er uncore paradue^ture mon intent fuit pur fair come
ieo disoy deuant: a forciori en le cas al bar, car il est loial pur moy de
claim^ un come mon villen lou ientend que il e^ est issint, come de claim^ un
guard ou servant, pur quel claym^ de luy prendre sans act fait ieo ne serra
puny. Auxint come moy sembl le giser en agait ne serra entend pur mesme le
cause, si non q^ il soit issint surmise en fait, come il and mie: car si ieo
port brief de trespass et resite en mon brief lou ieo sue seisi del man^ de D.
oue wreke de mere le wreke ne serra entend app^ al man^, sauns ceo monstre
enfait, sic hic par que etc. Suliard, al contrary. Et ientend que vous voilles
toutz agreer, que si Hawkins vst luy manace pur prendre et emprison^, pur
pauour de q^l il nosast aler en ses besoign^, que pour cel il auera accio^, et
si sic, ieo prouera que tout ceo est include icy, car le claim^ includ un
manace en luy, et son demeanor apres prove bien que il ceo entend par le
claim^, come serra lou home distr^ mo^ chiuall and puiz luy vend ou occist.
Issint prove le giser en agait en nostre cas. Et ho^e poit este manace coment
q^ il ne soit present, and auoidra un fait per tyel manace. Et auxi un assaut
poit este lou les perties ne fuer^ ensembles come si ieo sue chiuacha^t en le
chemin, et un vient a moy et dit gardes vous bien, car un dit a moy ore que
fuit chiuacha^t aprez vous que sil poet vous pre^dr^ il vous tuera, pur pauour
de q^l en hastif. chiua cher pour eschaper ieo tue mon chiual pur trop de
labor, icy iaue ra accion sur mon cas. quod fuit dedict per totam curai.
Townsend. al contrary, le matter del accion icy est merement contrary en luy
m^, q^l si ieo mist mon chiual al ferrour pur este far, et il per son
neglig^z luy tua par que ieo port accion sur mon cas recitant le especial mar^
and conclude vi et armis equu^ suum interfecit, ieo prendre riens par mon
brief. Quar icy mise ii. matters daccion en br^. s. lun pur accion sur le cas,
et lauter pur general br^ de trespass, issint icy en cest accion sur le cas il
ad tielx perolx apres en le br^e vi et armis insidiatus e^, q^l oue le mar^
precedent include ii acc. de diverse natures: par q^ etc. Auxint le matter del
accio^ ne^ bon car null des articles aperluy est sufficient pur acc^ aver s^ ne
claim^. ne le insidiacion, donquez coment que ils sount prysez ensemblement,
uncore ilz ne ^ount lacc^ le pluis deste main^^, quar quant al primer. s. le
claim^, ceo nest que un infamy, come si home appel moy laron le quel ne done
acc. en nr^e ley. Et quaunt al second. s. le insidiac. par ceo il ne fist ascun
tort. quar sauns vue acre enfait serra pluis reason daiuger pur bon intent que
pour male par que etc. Ienney al contrary, nient obstant que il ne poit aver
accion pur le claim^, uncore quaunt il gisoit en agait accordant a son claym^,
par reason de quel il nosast aler en sez besoignez, ceo don a luy cause
daccion, come si un gist en le haute street and dit que il voile moy bater si
ieo veign al sale de Westminster, and un come mon amy dyt ceo a moy, par q^ ieo nosa
ven^ la pur pleder nauera ieo accion? quoth. d. oyel, and vncor^ il ne parlast
ascun parol a moy. Et est comen chose denditer home de insidiacion en le
chemin, and continetur en le commission des Justice. de peace. Curia, mes saches
si tiel enditem^t vient, deua^t nous le def. serra dismiss, Ienney, et a ceo
que est dit que dun claim^ home nau^a accion, ceo nest issint et nosmement de
un tyel chose que cause ca ho^e and tout son sanke este corrupt. Digas; al
contrary, home nauera vnques accion en nostre ley sauns act en fait, quar si
ieo sue oblige a un B. le quel B. est oblige pur C. a un A. q^ ieo luy gardera
sauns dam^ enuers A. en cest cas B. nauera acc. ne recouere enuers moy deuant
que il ad fait payment pour C. ou auterment est en prison, ou en execucion pur
icel: ne le tenant nauera execuc. en value auau^t que le demau^dant ad sue
execucio^ enuerz le tenant: ne le tenant nauera Ne unjust vexes auau^t que
il soit distr^ par le seigniour: donquez en le cas icy il appiert que null act
est fait. Et pur auter cause le matter nest sufficient, car il ad diversity
enter manace de batrie, et manace deste emprison, quar par batrie home serra
mis en ieopardye de son vie, le quel home ne voloit pur tout le tresure en le
mond, mez pur lucre home voile suffer deste emprison et dycel il auera dam^ en
br^e de Faux imprisonment, and auxint il auera brief de homine replegiando,
mes pur batrie il est impossible que home eit amends. Et ieo croy si home
voilloit dder suertie de peace deuaunt vous verse ascun and pur null cause, mes
pur ceo que il est en doubt q^ lautre voile prender and imprison^, vous ne
voilles luy grau^ter le peace. Ad quod curia concord. Pigot a mesm^ lentent, et
en le cas parenter mon seignior de Sarum, and le segnior Egremont quaunt ils
auoyent graund multitude de gentz de chescun part en manner de guerre, uncore
ceo ne duissoit au^ este judge ascun assaut, sino^ pur ceo q^ ascu^ deux
auoye^t tire oue lour arkes, et issint pur fair^ un assaut home doit perler ou
ex tender ses braches, et par ceo son intent serra conus. Et si home pert br^e
de tru^s verse moy Quare clausum suum fregit ad intentionem capiendi bona sua,
tout ceo apres (ad intentionem) est outerment void, et il nauera dam^ eins
eyant regard al infreindre del clos, par q^ lentent dun home solement sauns act
fayt nest material. Fairfax. Justice al contrary, et ieo agree que le claim^
and le insidiacio^ soleme^r ne done cause dacc. mes quaunt il dit oustr^ per
quod circa ne gotia sua palam intendere non audebat, tout cel ensemble est bon
matr^ pour accion aver. Et ieo agree que les parolx ne fount ascu^ matter, quar
home au^a acc. sur son cas lou null parol e^ parle, ce^e si ieo escrie en un
serowe que ieo voille bater I. S. sil vie^t horse de son measo^, et puis iet cel
serowe en le meason de I. S. par q^ il nosa si venir de horse en ses besoignes,
en ceo cas il au^a accio^ sur son cas. Et vncor^ null parol parle. Nedham, and
Billing, chief justice. al contrary, quant le claim^ ne le manace ne done null
cause dacc. come est agree, le q^l est antecedent, coment poit le consequens
done accion? q. d. non poet, par que donques serra rette le folly del pl q^ il
ne alast de horse en ses besoignes. Et sont diverse cases en nr^e ley lou home
auera dampnu^ absque iniuria, come de defamaco^ne en appella^t un home laron,
ou traitor, ce^ dam^ en nr^e ley, mes null tort. 30. ass. p. 19.
Et si ii. conspir^ denditr^ un ho^e il nauera remedy si non q^ il foit endite
en fait, etauxi acquit sur cel, issint en nr^e cas. Mes pour ceo q^ cest le
prim^ temps que cel matr^ ad este argue nous voillomus auyser de ceo.

3 Scire fac.
HOme auoit rec^ certain debt and dam^ par judges and auoit Elegit et auaunt le
br^e seruy lan expire, par q^ il aver un Scire facias sur quel le br^e fuit
return^ seruy, mes le def. ne vient. Et sur ceo le pleintife pria un Capias ad
satis faciendum. Ienney, moy sembl q^ il nau^a Cap^, pur ceo q^ il auoit eslieu
son execuc^ deua^t par Elegit le q^l est le pluis haut execuc^, pur ceo q^ ses
terres serr^ liables, et done par lestatute, par que il ne resorter de prender
aur^ execucion. Mes ceo nient obstant apres il fuit aiudge que il auera le Cap^
assetz bu^, quar come^t que cel execuc^ par Elegit est done per le statut W. 2.
ca. 18. vncor^ cest estat ne restrein^ ceo q^ fuit deuant al comen ley, par q^
quauntle Scire facias issist sur tiel brief il anera son prier.

4 Debt.
LE master des Rolls demand des Justices del comen ba^ke, si home promitta
certen^ some dargent a un auter pur marier so^ file ou son servant, le q^l luy
maria accord, sil au^a acc. de Detal comen ley pur cel argent ou nemye.
Townsend, moy semble null accion en nr^e ley, car il ne^ q^ un nude promise. Et
exnudo pacto nulla oritur accio: come si ieo promitt vous. xx. li. pur fair^
vr^e sale de nouel, icy null accion gist pur ceo car il and quid pro quo: et
nest semble lou ieo vous promitte vi. s. chescu^ semayn pur le comens dun tiel,
car la il ad quid pro quo, and le ley entend que il est un tiel par q^ service
ieo ay auau^tage, Auxint en le cas al bar le chose q^ il doit fair est
espirituel, le quel ne poit este vend ne le party ne poit este compel de ceo
fayr^, Et si sic nest reso^ que lautre serra charge. Rogers and Suliard al
contrary, and a ceo que est dit que il nest que un nude promise ceo ne^ issint,
quar il ad quid pro quo entaunt que son file ou amie est aua^ce par le marriage
par entendement: quar si ieo promytte a un scholemaister tant des de niers pur
enfourmer mon fitz le quel issint fayt, il auera accion de Debt, Issint est
lou ieo promitte a un physicio^ ou surgeon certain sum pur curer un tiel pouer
home. Ou si ieo promitte un labourer certain deniers pur repayrer tiel voy q^
e^ le haute chemin, bon accio^ gist sur cel, sic hic. Et puis Chok et Littelton
fueru^t accord oue le master des Rolls que en le principal cas null accion gist
al common ley. pur ceo que le matrimony sur quel le promise fuit fou^due, est
chose espirituel q^ ne poet estre vend en null manner.

DE TERMINO MICHAELIS ANNO regni Regis Edwardi quarti. xvii.
1 Trespass.
Trespass Dassaute, baterie, et imprisoneme^t a Excester: le defendaunt dit que
un tiel fuit rob par John S. and R. E. tiel iour etc. et ils veiant al meason
le pleintife, et le Constable de mesme le vyile (pur ceo que il auoyt le
pleyntife suspecte de mesm^ le felonye) luy aresta, et entaunt que il ne
voylloyt obeyer son arest il nous command pour luy assister, par que nous
mittomus nostre mains sur luy, le quel est m^ le batery, et puis alamus oue le
Constable a Excestre en aid de luy et la luy deliueramus al Gayllour, le quel
est mesme lemprisonment dount etc. Ienney, ceo nest plee, quar nous auomus
complein de ceo que il nous empryson, et il ad monstre lemprisonment estre fayt
par vne auter cestassauoyr par le gayllour, le quel nest respons a nous. Mes le
court teignoyt le ple assetz bone nyent obstaunt ceo. Ienney, moy semble
auxint que le ple est double, Un entant q^ il ad surmitte vne felonye destre
fayten fait le quel done a chescun home auctorytie darrester cesty que le fait:
quar si ieo vey un home tue un auter, ieo puis byen luy arrester. Auter matter
est le commandment de constable, que est auxi sufficient. Mes apres quant le
court fuit auise ils teignount le ple assetz syngle, Mes dit fuit par Chok and
Littelton, que le ple nest bon, entant que le defendant and surmitte en le pl
null cause de suspeccion en le pl, come adire que il fuit parsone de male fame,
ou auterment que il fuit vagaraunt fefaunt null labor, par que il pled issint.
Littelton auterment un puit arester chescun home en le vylle quant ascun felony
est fayt.

EN mayntenans en bank le Roy suit tenus par tout le court q^ un iurrour poit
exorter ses compaignious pur passer oue le pl ou le def. solonques ceo come il
sembl le droit est et serra dit null maint. Mes si il done ascun money de son
cost demesne ou dautre, ceo serra dit mayntenauns, soyt ceo pour le pluis
verrey cause que poit este. Vide P. 18. E. 4. fo. ^.2.4.

3 Trespass. Arbitrem^t
LE cas fuit tyel ii. homes eux submit en lagard de I. S. pour certain Trespass
fayt par lun a lauter le quel agard q^ le trespassour payera a lautre xl. li.
s. x. li. prist en poygne, et pour les xxx. li. que tem^ que il cause roit iii.
seue ralx personez este obligez thescun en x. li. al party a que etc. (si cest
agard soit bone ou nemye) Et par loppinion de toutz les Justices lagarde fuit
tenus void, quar diversity est parenter le condition dun obligacion et vne
arbytrement, quar home poit luy obliger que il causera I. S. denfeoffer R. N.
et sil ne enfeoffa luy il ad forfait son obligacion, pour ceo que cest son
folly, et par le lien il ad pry sux luy que I. S. voil ceo sayre. Mes en
arbitrem^t le ley entend que les arbitrours serrosut indifferents et equal
judges enter les parties donques quel indifferency est ceo de causer un home de
prouer tiel chose este fait que gisten le volunte dun estraunge sil voile ceo
fair ou non, quar ieo pose que un arbitrour voile ag. q^ ieo duisie causer le
roy a done le tewr^ de Lo^dres a lauter tiel ag. est clerement void. Et auxint
le party and null remedy pur compeller lestraunge pour fair lacte, mes sil
auoit tiel power auterment serra, come lou un arbitrour agard que lou vne tiel
fuit seisi a mon use que ieo luy causera de fair relees a lautre esteant en
posser, ceo est bon pour ceo que ieo ay tyel enterest et power que ieo poy
compeller mes feoffes de relesser. cestassauoyr per sub pena. Choke. si lagarde
vst estre que vous duysses fair vne tyel defaute en un accyon de conustre
lacryon al pleynetyfe, cest clerement void. Et issynt tyent toute le Court.

4 Covenant.
Covenant le cas fuit tiel, que lou le def. aver less al pleint vne manner pour
certien term, et luy grant par indenture que il luy acquitera durant le
term de toutz charges issau^tz horse del dit manner durant le dit term, deins
q^l term les comens en le parliament graunterou^t al roy le disieme part del
value de lour terres, si en ceo cas le def. duist acquiter le less ou nemie.
Ienney semble que laccion gist bien, et que cest disme serra dit issaunt horse
del terre, quar auterment laccion serra dyt come void, que ieo conceive que
les commissioners ount power de commander les collectours daler a^ terre et la
distreine pur le sum due, Et le sir disme part del value de la terre, et le
disme part des issues et profits del terre sount tout un, quar quant le
distringas vient al vicou^t que parla distringas terras and ten^, uncore sur
ceo en le return il ne returnera en issuez forsque le value del profitz, et
nemy le value del terre, et issint serra entend par lact quel parle del disme
part del value que le terre serra charge. Auxint lacte est que ilz duissent
lever ceo omnibus viis et mediis, par que. Catesby, al contrary, ieo voylle
bien que le Roye pour tiel debt poit distrein, mes uncore le terre ne serra
par taunt charge dicel, coment si ieo face recognisauns al roy et aytiel
tenant et face covenant come ceo cy et en ceo cas ne serra dit ascu^ charge
al terre, quar poit estre que il voille aver execucion verse mon person, et ceo
est pluis properment charge, et ieo say bien que il poit distreine, mes ceo
nest forsque per media et vias etc. et ie ne say coment la terre serra dit
charge forsque immediate. Et sir ieo pose que ieo vous grant le rent que un
tiel mon tenant pay a moy annuelment, est le terre charge? non, par que etc.
Nele al contrary, and que cest disme part serra dit issant horse del terre, et
si sic donques lacc^ gist, quar ieo die que le Roy est horse del cas de chescun
comen person, quar coment que null clause de distr^ soit done al Roy par le
fait, uncore il distr^ pur son rent, donques a forciore quaunt il ceo grant a
luy par auctorytie de parliament que est auxi bien le grant dun come dauter,
per que chescun terre en le Realm est charge a vne some en certain, et le def.
duist luy acquiter etc. Litelton, a mesme lentent, et ieo pose que ieo grant
a mon master Brian un rent horse de mon manner de Dale, et que pour def. de
payment il dystr^ pour cel en mon manner de Sale, puis ieo lessa le manner de
Sale a Ienney pour term dans oue autiel covenant come est icy, and pur le
rent arrer^ master Bryan luy distr^ nauera Ienney brief de covenant verse moy?
oyel. Catesby; la ieo grant bien, quar vous aues charge la terre. Littelton,
sir a forciori en le cas le Roy come master Nele ad dit, quar si ieo grant al
Roy vesturam terre, ceo est en luy. Mes si soyt a vne comen person le ley est
auter, car vestur^ del terre ne poit passer horse un comen person sauns liuere
and seisin. Chok, semble que le charge ensuera le terre, al cas del vesture
grant si soit par auctorite de par liam^t il est bon sans question. Et ieo
pose que al temps del grant icy ieo fuissoy seisi del man^ de Dale and pu^
alien ceo, mon aliene serra charge del x. perte et nemye moy, ergo le terre est
charge, and par consequenz lacc^ maint. Brian al contrary. Et primes al cas que
master Littelton ad mise del grant del re^t horse del manner oue distr^ en
auter manner les perolx del grant serra tout, quar en vostre covenant vous
discharges vostre less de toutz charges issantz horse del dit manner, la vous
nenfreignez a^un couen^t. Mes si vous luy discharges de chescu^ charge q^ il
duist aver par reason de cel manner donoues estez lie a ceo par br^e couen^t,
mez nemy en lauter case, car nest issant horse de cel manner. Et en vostre case
Littelton. del ve stur^ grant, moy se^ble que ceo passera per grant sauns
liuer^, q^r si vous lesses la terr^ a moy a term des ans l franktenem^t est en
vous, and ieo nay ascun chose forsque le vesture and profyt dee^ pris la, par
q^. Et lou il est dit q^ nest diversity lou le grant vst ee^ del value des
disme perte del issues del terr^, and lou le dism^ party del ilsues del terre,
ser il ad grand diversity ent les cases, q^r si le grant vst ee^ q^ le roy
au^oit le x. party del issues del terr^ la l terr^ serra dit charge mes en
laur^ cas nemy. Et ieo mittera a vous un case q^ prouera un aut diversity, si
ieo sue oblige a master Choke en xx.ii, sur tiel co^di^ q^ si ieo luy payer le
disme part des issues del man^ de Dale q^ donq^s etc. si ieo ne luy paya de
mesme les issues lobligacio^ est forfait. Mes si le condic^ soit que ieo luy
payera del value etc. donq^s ieo puis apprompt dun auter home a tant et luy
payer et lobligac^ sauer. Et si Mill livers soie^t issint grantes al roy il
puit pur ceo distr^ lou il voudra, q^r ma terr^ ne^ pluis lie q^ la terr^ dun
estrange, issint ceo ne poyt este dit issant horse dascu^ terr^, per que etc.
Littelton. ieo ay view les perolx del endenture que uxsout q^ il dischargera le
pleintife de euers and charges dues and deste dues, donq^s ceo q^ fuit grant al
roy, quaunt il fuit grant fuit due a luy, and pour ceo poit il loyalm^t
distr^, per que le man^ serr^ charge oue ceo, par q^ laccion bien maint.

5 Trespass.
SIr W. Calthorp^ port accion de Trespass and supp^ que le def. duist aver pisch
en son several pischarie, le def. dit q^ le lieu ou etc. est et iour de Trespass
fuit nr^e franketenement etc. Pigot. ceo nest plee, car poit este que il adnous
grant several piscarie en son ewe demesne, and la le soil et franketenement
est al lessour, et uncore ne poit il pischer la come serra dun garrein ou
chase. Et issint fuit tenus ore tard en le cas parenter Strangwiche et Coniers,
Choke, a mesme lentent, et nest semble al cas dasser de rent, q^r la ieo grant
q^ horse de so^ fee est bon plee Prima facie, et le pl ferr^ son title, q^r il
serr^ entend rent service tanque le pl ad fait title a autre rent, mez icye
serr^ pris q^ le pl ad frank pisca^ie en le foil le def. come il poit asse^z
bn^ este entend. Mes del garrein et chase ceo duist este per grant le roy ou
per prescripcion par q^ etc. Brian. moy semble le ple bon quar il ad graund
diversity enter seperalem piscariam et liberam piscariam, car several piscarie
ne poit null home aver forsque en son soil demesne, et auxi solement aperluy.
Mes frank piscarie ieo puis grant a xx. persons en ma stangne, quar si null
luy disturb il ad liberam piscai ia^ quod Littelton concessit. Mes Chok dit q^
il ne sau^ diversity enter eux, car il dit q^ cesty que ad frank piscarie aver
ceo solem^t. Brian, non, ieo mittera vous diversity si iay un graund close, et
vous troys eyes iiii. closes adioygnantz a mon close, ieo puis graunter a
chescu^ de vous dauer liberum ingressum et regressum oustre ma terre a vostr^
terre, donque quant home poit aver frank piscarie en aur^ soil et nemy
several, and le br^e est speciali piscaria. residuu^ P. 18. E. 4.4.

DE TERMINO HILARII ANNO. XVI. Edwardi quarti.
1 Chaleng. 6
EN assise port par le dean^ and chapter de Lincoln^ un iurrour fuit challenge
pur ceo q^ il fuit friar a un des chanons dellieu. Fairfax justice, ceo nest
principal challenge, pour ceo q^ chescun dez chanons est en manner present and
resident a son Prebend come un person est sur son benefice, issynt ad il son
posser distinct a parluy et several. Mes si le iurrour soit friar a un moyne ou
monyalle challenge serra bon^ lou laccion est port per le sovereign, Residuu^
M, xxi. E. iiii. fo. xi.

2 Debt.
Debt sur le arer^ dun les a term dans et supp^ q^ il lessa al def. xiiii.
acres de terre Catesby quant a iiii. acres il ne lessa pas Et quant al rem^
nous diomus q^ il eux lessa a nous and a nostre feme le quel e^ vncor^ en plein
vie nient nosme en le br^e iudgem^t etc. Chok vous nau^ez tiel pledre, car ceo
ple va a tout, et prove que null tielles fuit come il ad supp^. Et pur ceo vous
couient conustr^ le leez dez x. acres et trauerser saunz ceo q^ il lessa les
xiiii. acres modo and forma. Et issint fuit loppinion del court. Et Chok dit,
que si lees soit fayt al baron et le feme a term dans (come le cas icy est)
rend certain rent, si le rent soit arrer^ laccion couient este port ermers eux
ambideux et nemy solement verse le b^on, car par comen entendement le terre
serra de pluis value que le ^ent reserve, issint q^ le lees serra entend
beneficial al feme, et tiel chose que est beneficial el prendra durant le
couertur^. Et si wast soit fait laccion poit este port verse eux ambideux. quod
curia concessit.

DEette sur un obligac^ de C. li. Catesby, lobligacion est endoce sur tiel
condition que sile def. deliver al pleintife. xxx. li. de blanke alome a tiel
wharf. deins Londres a tiel iour que serrount al value del some en dd que
adonques lobligacion pardra son force etc. Et nous diomus que deuaunt le iour
nous auomus blank alome a Londres prist deste etc. al value etc. Et diomus que
tiel iour nous affirmamus un pleint de debt enuers cesty ore pl en Loundres
sur un contract de C. li. et pur ceo que il napparust mie a ascun des. iiii.
courtz a rn^der a nostre pleint solonquez le custom del city, ages fuit que
le dit alome duist este attache et nous duissomus ceo reteign^ en recompense de
nr^e dit duty, judgment si accio^ Iey, ceo nest ple, quar nous ne ddomus
ascun alome verz luy, ne alome nest mie le duty. Et ieo ay pris tout temps
pour ley que un ne poit este attache par biens lou al temps del attachement il
nauoit propriety en les bienz: quar si vous obliges a moy sur condition que
vous moy enfeofferes en le manner de D. tiel iour deuaunt le condition
parfourme, ieo ne serra attache ne garny encest terre. Catesby. si ieo sue
oblige pur vous liuerer x. quarters de frume^t deuaunt tyel iour apres le iour
vous poies estre attache par ceo. Iay, si vous vsses liver a nous pepper ou
auter marchaundise quel que il soit, et nous vssomus agree a cel, le condition
vst este byen parfourme, et ceo prove que nous nauomus ascun properrietie en le
alome. Et lopinion de tout le court fuit que le ple ne fuit bone pour le cause
reherce auaunt.

4 Laborer.
ACcio^ sur lestat laborers supp^ que lou un tiel fuit reteign^ oue luy en Land
la ad le def, luy reteign^ horse de son service deyns son term^, Et le def. pled
en bar par petit seria^tie. Et ore Ienney, vient al barr^ et fuit reteign^
pur le def. et pled en abatem^t de br^e entaunt que le pl ne monstre en son
count en quel lieu le def. pryst son servant. Et fuit resceu pour aver le ple
nyent obstaunt le pledre en bar deuaunt, pour ceo que il fuit matter
apparaunt, et auxile barr^ ne fuit plede par un seriant. Et le brief tenus
abatable. Le plee en bar fuit tiel que le def. troue le dit servant
vagara^ten aur^ com^ horse de chescu^ service, et nemy merchant, ne null terre
ayant, per q^ il luy reteign^ pur luy seruier par un an, sanz ceo q^ nous luy
reteigneromus en Land come il ad supp^ prist. Littelton, ceo e^ bon ple, car
ieo co^ceu que en un com^ home ne prendr^ notice de reteign^ enauter com^. Mes
si le tout soit en un com^ ieo ne serra resceu a pleder que il fuit vagr^ et
horse de service, pur ceo que ieo ne doy este mysconisa^t de chose deinz mesm^ l
com^, and la le def. duist trauerser le prim^ reteign^. Mes quant il est en
auter com^ il ad fait bien. Et ceo fuit loppin ion de tout le court. Vide
semble. P. 18. E. 4.5.

5 Trespass.
Trespass de son chiual pris le defendant dit que le pl luy apprist mesme le
chiual tanque il auoit finishe ses besoignes, et di. que ces besoignes ne sount
mie uncore faitz judgment etc. Pigot, Ceo nest ple, quar home ne poit aver
interesse en un chatel sinon pur temps certain, et en ceo cas null certeinte est
compris, quar ses besoignes ne serra finies peradventure en tout sa vie. Brian,
serra entend que il ceo auera pour la vie. Pigot. Coment auera home frankten^t
en vne chatel? Brian. ieo pose q^ ieo vous grant loccupacion de mon chiual
tanque vous aues chiuache a Euerwike, coment aues vous cest chiual; an non a
term de vie si vous pleist? Littelton a mesme lentent, et ieo say byen que en
plusours lieux ilz ount tiel custom que vne auera loccupacion de un chose a
term de sa vie pur certain sum dargent, et tiel est lusage en mon pays de
lesser les grand pannes a eux q^ brasient.

6 Trespass. Accord.
Trespass le def. dit que accion non, quar pour mesme le trespass al instauns de
diverse de lour bone amies le pleintife et ils accorderount que le defendaunt
duist doner al pleyntife. xl. d. en satissac^ del tort le quel il luy offra et
uncore est prist a payer et le pl ceo refuse. Pigot, ceo nest ple, car ieo
conceive que un concord ne liera ascun party sinon que un satisfaccion soit en
fait, pur ceo q^ sur accord null accion gist, mes de un arbitrament le ley est
auter, donque par son plee appiert q^ nous disagreomus al accord per le refusel
issint null accord. Catesby. A ceo que il dit que un satisfaccion duist estre en
fait sur un concord, a ma conceit ceo nest issint, car un satisfaccion en ley
serra assetz bien come est icy, quar quaunt nous tendomus et il refuse, ceo
fuit satisfaccion en ley, le q^l suffist. Mes tout le court tient le contrary,
par q^ etc.

Explicit Annus xvii Edwardi. iiii
Imprinted at London in fletestrete within Temple Bar at the sign of the
hand and star by Richard Tottel, Anno. 1557.

Cum priuilegio ad imprimendum solum.


