THESES PHILOSOPHICAE QUAS (DEO FAVENTE) Sexto Idus Quintilis propugnabunt
Adolescentes Philosophiae candidati.
Alexander Cameron Alexander Lang Cooteus Ormsbye Ang. David Brown David
Maxwell Duncanus Macarthur Franciscus Hamilton Gabriel Russell Guliclmus
Gilchrist Gulielmus Paterson Hugo Wallas Hugo Young Jacobus Buchanan Ioannes
Arbuckle Ioannes Mcneall Ioannes Miller Ioannes Ramsay Ioannes Semple Martinus
Isles Ang. Matthaus Baird Nigelius Mackgilvra Robertus Barrie Robertus Corbet.
Robertus Ormsbye Ang. Robertus Sterling Timotheus Kent Ang. Walterus Burnside
Zacharias Gammell,
LOGICAE:
1. LOgica est ars: ejusque objectum intellectio, nec-non intelligibile. 2. In
ratione entis aequivoce convenient DEUS and creatura. 3. Entis secundum
Categorias distinctio rationis solius est. 4. De futuro contingenti
contradicentium singularium altera, determinate and necessario vera: altera
falsa. 5. De Solo necessario ente est scientia. De singulari est lcientia. 6.
Scientia cum opinione consistere nequit.
ETHICAE.
1. PRivative opponuntur bonum and malum: omnisque malitia defectus est. 2.
Bonitas and malitia immediate adversantur: ita ut omni subjecto existenti
alterutram actu inesse necesse sit. 3. Summum hominis bonum, ultimusque finis
tum CUI, tum Cujus, est DEUS. 4. Intellectus perfectissimi perfectissimus actus
est summa faelicitas. 5. Miseriae summum est intellectus vitiosissimi
vitiosissimus actus. 6. Honestas and inhonestas Praecepto prior est. 7. Hominis
actio quaevis a facultate cognoscente dependens honestatis, vel inhonestatis
capax est. 8. Ad honestatem volitio requiritur: nec-non prae-electio: ad
inhonestatem neutra: imo (si invitum sit, quod causat insuperabilis ignorantia;
and sequitur poenitentia) peccatum omne est invitum per ignorantiam. 9.
Insuperabilis antecedens ignorantia non excusat. 10. Virtutum moralium cum
prudentia, virtutumque omnium inter se connexio sum necessaria est. Vitiorum
moralium cum imprudentia vitiorumque omnium inter se connectio non minus
necessaria. Timidissimus quisque samul est audacissimus. 11. Injutia volenti
fieri potest.
PHYSICAE:
1. GEnerationis principia sunt materia forma privatio. 2. Materia prima est
privatio mera. 3. In tempore interiere multa: temporis nihil interiit. 4.
Quicquid interiit, idem numero renasci; quicquid factum infectum fieri potest.
5. Continuum omne divisione reali divisibile est in insinitum. 6. Nihil
indivisibile moveri, aut quiescere potest 7. In instanti nihil moveri, aut
quiescere potest. 8. Motui, nec-non quieti repugnat Aeternitas. 9. Motus rectus
and circularis incomparabiles sunt. 10. Motus circularis ex rectis compositus
est. 11. In motu naturali movet generans. 12. Gravitas and levitas gradu solo
differunt. 13. Corpus coeleste diversum ab elementari nullum est. 14. Omnis
generatio successiva est. 15. Indivisibilis est omnis anima. 16. Omne lemen est
animatum. 17. Unius animati unica est anima. 18. Animae facultates ab anima,
and a seinvicem ratione sola distinguuntur. 19. Intellectus agens a patiente
realiter distinguitur. 20. Intellectus primus est intellectus agens. 21.
Appetibile cognitum, non appeti; cognitum odibile, non fugi repugnat
METAPHYSICAE:
1. OMne contingens est necessarium; necessitate etiam antecedente. 2. A
diversis numero causis idem numero causari nequit. 3. Causa subordinata, nisi
praecausante, and concausante prima causare nequit. 4. Intellectus primus est
primum intelligibile: primumque agens. 5. Primus appetitus est primum
appetibile. 6. Primus appetitus est primus intellectus. 7. Incorporeum nullum
in loco est, nullum in tempore.
Excudebat Robertus Sanders Civitatis Glascuensis Typographus Anno a partu
Dei-parae 1663.


