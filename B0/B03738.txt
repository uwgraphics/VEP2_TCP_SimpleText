DISPVTATIO JVRIDICA, DE Rebus auctoritate Judicis Possidendis seu Vendendis;
QUAM Divino Annuente Numine,

Ex Auctor^tate CLARISSIMI CONSULTISSIMIQUE VIRI, D. D. HUGONIS DALRYMPLE de
Northberwick,

Inclitae FACVLTATIS JVRIDICAE DECANI:

Necnon, ex ejusdem FACVLTATIS Consensu and Decreto:

Pro Advocati Munere consequendo Publicae Disquisitioni subjicit, GVLIELMVS
HALL.

Ad Diem (...) Julii, H. L. Q. S.

EDINBURGI. Ex Typographoeo GEORGII MOSMAN. M.DC.XCVII.

Illustrissimo, Nobilissimo, Potentissimoque; Domino D. PATRICIO Comiti de
Marchmount, Vice-Comiti de Blassonberrie, Domino de Polwarth, Supremo Regni
Scotiae Cancellario.

NECNON Clarissimo and Amplissimo D. D. GULIELMO HAMILTON Domino de Whitelaw
Curiae Civilis in Sotia Supremae Senatori Dignissimo.

Hoc studij Juridici Exercitium publicum Submisse Dedicat and offert

Gulielmus Hall

Disputatio Juridica DE Rebus auctoritate Judicis Possidendis seu Vendendis.
CUM de missione in possessionem bonorum, ex secundo decreto Praetoris, nobis
nunc sit dicendum: quaedam necessario praecognoscenda sunt, de missione in
genere, deque diversis causis and effectibus istius missionis, quae lucem
aliquam postea dicendis, afferre queant.

Thesis I. CAusae autem praecipuae, ex quibus in possessionem omnium bonorum,
missio fieri solet, tres ab Vlpiano in. l. 1. ff. quib. ex cause. in poss. eat.
recensentur, viz. Rei servandae causa, Legatorum servandorum gratia, and
Ventris nomine. Damni enim infecti nomine si non caveatur, fit missio quidem,
sed non in omnia bona, verum in eam duntaxat rem, de qua damnum timetur. De
missione autem ex prima causa, nempe rei servandae, solummodo hic agendum est;
quae locum praecipue habet, cum quis sui potestatem non facit, neque ab alio
defenditur, l. 2. pr. ff. quib. ex cause. in poss. eat. quo casu missio in
possessionem bonorum a praetore fieri solet.

Thesis II. MIssio in possessionem, est Jussus Judicis seu Magistratus, quo
Creditori, bonorum sui debitoris, custodiam tantum, atque observationem
committit. l. 9.. 1. l. 12. ff. quib. ex cause. in poss. eat. l. 3.. ult. l.
10.. 1. ff. de acq. vel. amit. poss. Atque haec est illa missio in possesionem,
quae dicitur fieri ex primo decreto, ex qua nihil nisi custodiam, and nudam rei
detentionem accipimus: non veram possessionem, and vendendi potestatem, quae ex
secundo decreto competunt, l. 7.. 1. ff. quib. ex cause. in poss. eat.

Thesis III. DAtur autem haec missio, ex primo decreto, Creditori; etiam ei cui
sub condition debetur l. 6. pr. ff. quib. ex cause. in poss. eat. l. 11. ff.
eod. quibus ll. non obstant l. 7.. 14. and l. 14.. 2. ff. eod. hi enim textus
tantum agunt de missione ex secundo decreto; loquuntur enim de ea missione
cujus effectus est venditio, talis autem tantum est missio ex secundo decreto.
Sed Cuj. 10. observe. 32. Distinguit inter ipsam missionem and ejus effectum;
ita ut Creditor conditionalis mitti in possessionem possit, sed non cum
effectu, quatenus si a debitore aut quovis alio impediatur, tamen ei non
competit actio in factum, Gaed. ad l. 12. ff. de verb. sig. and bach. ad
treutl. disp. 24. th. 2. lit. A. Plures alias horum textuum afferunt
reconciliationes.

Thesis IV. SI plures sint creditores, and aliqui se mitti in possessionem
bonorum desideraverint; eorum postulatio aliis etiam prodesse potest, l. 5.. 2.
cum. seq. ffaut in poss. legate. l. 12. ff. h. t. Si nempe praesentes intra
biennium, and absentes intra quadriennium, iis, qui in possessionem missi sunt,
debitum suum certum faciant; and partem impensarum pro rata sufferre parati
sint. l. ult. C. h. t. Exceptis tamen iis, qui scientes cum fraudatore
contraxerunt: illi enim cum aliis creditoribus in partem non veniunt, l. 25.
ff. h. t.

Thesis V. SIcut haec missio datur unicuique Creditori, sic contra quosvis
debitores competit, imo contra pupillum l. 5. pr. ff. quib. ex cause. in poss.
eat. Et minorem, prodigum, and furiosum: ita tamen ut contra pupillum non
detur, priusquam tutores, cognati, aliive amici ad pupillum defendendum evocati
sint, l. 5.. 1. ff. eod. Et missione facta usque ad pubertatem ipsi alimenta
sunt praestanda, l. 23. pr. l. ult.. 1. ff. h. t; Et ut contra caeteros, qui
curatorum open reguntur, agi possit; ita Did. est, quod aut habent curatores
vel non, si habeant, tunc isti curatores veldefendunt vel non, si non
defendant, tunc sunt removendi, and alii in eorum locum sunt substituendi, vel
interim missio in bona est decernenda, ita ut ad secundum decretum non
perveniatur, nisi exigat eorum utilitas; ut venditis aliquibus rebus Creditores
dimittantur. l. 7.. 10, 11, 12. ff. quib. ex cause. in poss. eat.

Thesis VI: QUin imo si pater vel dominus cum quo de peculio agi poterat,
latitet, in bonorum ejus possessionem missio fieri potest, quamvis nihil sit in
peculio: Dummodo rei judicatae tempore aliquid in peculio esse possit, l. 7..
15. quib. ex cause. in poss. eat. At si certum sit, quod nihil in peculio est,
aut esse potest (forte quia filius aut servus mortuus aut manumissus est) tunc
Missio in possessionem fieri non debet, l. 50. pr. ff. de peculio. Pacius 4.
antin. 63. Don. 23. Comment. 11. Cuj. lib. quaest. pap. in explic. d. l. 50.

Thesis VII. HAec missio in personalibus actionibus sit in universa bona, l. 1.
l. 2. pr.. 1. ff. quib. ex cause. in poss. eat. l. 5. and l. fin. C. h. t. Neque
hoc correctum aut mutatum est per nov. 53. cap. 4. Non enim missioni, sed
distractioni modus ibi est impositus, facit, l. 6.. 4. C. de his qui ad eccles.
confug. In action autem in rem, Actor solummodo mittitur in possessionem rei
petitae, si debtor tantum abfuerit and non defendatur; Sed si ex contumacia
abfuerit, tunc etiam in bona sit missio, l. 7.. 16. and seque ff. quib. ex
cause. in poss. eat.

Thesis VIII. UTi effectus hujus Missionis est rei custodia and detentio, l.
9.. 1. l. 12. ff. quib. ex cause. in poss. eat. l. 3. in fine ff. de acque and
amitt. poss. Ita finis est ut debtor taedio affectus tandem veniat
responsurus, l. 5. pr. ff. ut in poss. leg. Quod si tamen ulterius contumax
subsistat debtor, and fraudandorum Creditorum gratia latitet, tunc elapso
justo tempore, praetor ex secundo suo decreto mittit in possessionem bonorum
istius debitoris latitantis.

Thesis IX. MIssio in possessionem ex secundo Decreto, est secundus judicis
jussus, quo bona alicujus propter ejus contumaciam, possideri, vendique jubet,
quae ex primo Decreto tantum detinebantur, l. 7.. 1. ff. quib. ex cause. in
poss. eat. l. 7. pr. and l. 15.. 16. ff. de damno infect.

Thesis X. HAnc missionem concedere potest praetor vel Magistatus major. l. 12.
pr. l. 27. ff. h. t. vel etiam Mandatarius jurisdictionis, l. 4.. 1. ff. de
off. ejus cui mand. est jurisd: Cum autem magis imperii sit quam Jurisdictionis
l. 4.. 1. ff. de Jurisd. Ideo Magistratibus municipalibus non competit, l. 26.
ff. ad municip. Et express hoc etiam affirmatur in d. l. 26.. 1. Cui tamen non
obstat, l. 4.. 3. ff. de damn. inf. vel enim Did. est inter missionem in
possessionem ex damno infecto, and inter missionem ex alia causa quae talem
celeritatem non requirit, vel potius Did. est inter facultatem Magistratui
municipali ex propria Jurisdictione competentem, and inter facultatem quam ex
superioris concessione ac delegatione habet, l. 1. and l. 4. pr. ff. de
damninf. Bach. ad Treutl. Disp. 24. th. 1. lit. C.

Thesis XI. UT autem concedatur haec missio ex secundo decreto, requiritur, ut
intercedat justum tempus ab interposito primo decreto, quod tempus Doctores
plaerique Arbitrio judicis statuendum relinquunt ex l. 15.. 21. ff. de dam.
infect. Cuj. 5. Obser. 30. in fin. Alii vero tempus istud annuum constituunt,
quia Nov. 53. cap. 4.. 1. Si Debtor revertat and appareat praestita cautione,
potest res suas recuperare, and l. 8. ^. 3. C. de praescrip. 30. vel 40. ann.
datur annus ad revertendum, ut debtor rerum suarum possessionem recuperare
queat, vid. bach. disp. 24. th. 3. lit. C.

Thesis XII. SIigitur ante interpositum secundum decretum appareat debtor,
tunc res ipsa cum fructibus ei restituenda est, modo tamen restituat impensas a
Creditore, sine dolo malo factas, l. 9.. 2. and 4. ff. h. t. Et caveat de
judicio sistendo, and lite suscipienda, l. 8.. 3. C. de praescrip. 30. vel. 40.
ann. Auth. and qui jurant, C. h. t. Nov. 53. cap. 4.. 1. in fine.

Thesis XIII. SEcundi decreti interpositi, praecipui effectus sunt vera
Possessio and Venditio, l. 7.. 1. ff. quib. ex cause. in poss. eat. Ex
possessione fluit, quod Creditores fructus ejecto debitore lucrentur. l. 15..
23. ff. de dam. infect. Et quod per longam possessionem usucapere possint, l.
3.. ult. ff. de acq. and amit. poss.

Thesis XIV. SIigitur adhuc debtor in contumacia sua persistat, neque ex
missione omnino commoveatur, tunc praetor bona distrahi jubet, ut ex ea
distractione omnibus creditoribus pro rata portione consuli possit, si modo
ejusdem sint tituli, and aeque privilegiati, l. 6. in fin. and l. 9. in fin. C.
h. t.

Thesis XV. IBi autem venditio illa est facienda, ubi quisque defendi debet, l.
1.2. and 3. ff. h. t. scil. Vel in domicilio vel loco contractus; per locum
contractus intelligitur iste locus, in quo, per contractum, solutio est
facienda, d, ll. Jus hujus venditionis regulariter ipsis creditoribus competit,
in quorum nempe fraudem latitat debtor l. 7.. 7. and 13. in fin. ff. quib. ex
cause: in poss. eat. Etiam competit Curatori ad id, vel ab ipsis Creditoribus
Electo, vel ipsis petentibus a Magistratu constituto l. 9. ff. de curat.
furios. l. 2. pr.. 1. ff. de cur. bonis dand. quo casu soli curatori (non
Creditoribus) jus distractionis competit, d. l. 9. ff. de cur. fur.

Thesis XVI. DIstrahuntur ea bona omnibus emere volentibus, ita tamen ut
extraneo praeferatur cognatus, and cognato Creditor, and inter Creditores
praeferendus est is cui major pecunia debetur, l. 16. ff. h. t. Et regulariter
omnia bona in ea distractione veniunt, etiam usus fructus l. 8. pr. ff. h. t.
quaedam tamen sunt exceptiones, statuae enim in honorem debitoris positae non
veniunt, l. 29. ff. h. t. sicut nec concubina debitoris, nec liberi ejus
naturales, l. 38. pr. ff. h. t. Sic nec feudum alienari potest nisi permittente
Domino, 2 feud. 12. quamvis fructus and commoditates istius feudi durante vita
vassalli vendi possunt. Gaill. 1 Observe. 117. n. 7.

Thesis XVII. EFfectus istius distractionis quoad Creditores est, ut pretio ex
bonis debitoris redacto, omnibus Creditoribus pro rata portione consulatur, l.
6. in fin. C. h. t. dimissis autem Creditoribus omnibus, si aliquid de Pretio
reliquum sit, id ei cujus bona vendita sunt regulariter non est reddendum, Arg.
l. 7.. 11. ff. quib. ex cause. in poss. eat. and ll ult.. 1. C. h. t.
excipiuntur tamen furiosi, d. l. 7.. 11. prodigi, d. l. 7.. 12. pupilli, l. 6.
pr. ff. h. t. and minores, l. ult, in fin. C. de repud. vel abstin. haered.
Effectus respectu debitoris est, quod si Creditores, ex pretio rerum
venditarum, solidum sint consequuti, tunc liberatur debtor: Alioquin non
liberatur, arg. l. 1. C. qui. bon. ced. poss.

COROLLARIA.
NON rescinditur transactio propter laesionem ultra dimidium. II. Emptori
haereditatis jus accrescendi competit. III. Filiusfamilias de bonis adventitiis
plenis testari nequit. IV. Si mulier de beneficio sibi, ex senatus consulto
Velleiano competente, certior facta, and de vi SCTI edocta, ei renunciaverit,
cessat SCT um. V. Promissor facti, ad factum praecise faciendum, compelli non
potest. VI. Vim vi repellere licet, adhibito moderamine inculpatae tutelae.
VII. Creditor invitus non tenetur per parts solutionem admittere. VIII. Sola
cogitatione furtum fieri nequit.

