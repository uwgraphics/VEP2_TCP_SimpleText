Ad Honoratissimum DOMINUM GEORGIUM JEFFREYUM Mill' and Barr' QUUM Capitalis
ANGLIAE Justiciarius, ET Unus a Secretioribus REGIS CONSILIIS Renunciaretur,
GRATULATIO VOTIVA.
CRescite Virtutes, priscaeque resurgite Leges!
Jam Pietas, placidoque soror Clementia vultu,
Jam Superis Astraea redux, antrisque reclusis
Alma Themys, justaque iterum Rhamnusia dextra
Adveniunt, nostras audentque revisere Terras:
Obsequio Legum Proceres, Jurisque Periti
Patronum, Patremque colunt: Jam Delphica rupes
Panditur, and sacri revirescit Gloria Luci,
Castaliaeque fluunt lymphis melioribus undae.
Salve Cambriacae Sol optatissime Gentis,
Cui primam cum lacte dedit Denbeia lucem!
Flinta Vigens, and Deva vetus tua gesta Georgi
Commemorat, meminisse lubens, dum flumine largo
In mare volvet aquas. Variis ex ordine curis
Auctus honos; tibi deinde datur moderarier altum
Justitiae xmerito Culmen, sacrisque Britanni
Arcanis haerere Jovis. Fortuna reluxit
Auspiciis gavisa tuis; Te Judice sistunt,
Qui modo ructantes streperis Opprobria linguis
In Te lethali vomuerunt ore Venenum.
Tu vero, in cujus posuerunt pectore sedem
Blandus Honos, hilarisque simul cum pondere Candor,
Comprimis irarum motus, sensusque vagantes
In gyrum rationis agis; ceu fertur habenis
Castor Amiclaeis domitos egisse Jugales.
O quantum mutata manet Plebecula, tandem,
Jam tandem damnat Male-sani facta Senatus!
Supplex ante pedes Regis, jam nescia fastus,
Urbs Augusta cadit; cujus Pars pessima discet,
Illa effrons hominum Soboles, Vindicta Tonantis,
Quamvis sera, venit; Leges funduntur ubique.
Non plus a spoliis Sanctae ditabitur Aedis
Sacrilegus, dirisve premet Sacraria plantis;
Nec Grex, qui pueris Sacrum Baptisma negavit,
(Saeva cohors Erebi;) Procerum palatia vendent,
Regalesque Domos; non integmenta Sacellis
Semirutis rapient, Campanarumque tot annos
Sacra prophanato confundent Era metallo.
Sectarum similachra cadent, ibuntque retrorsim
Dogmata ad infandum penitus detrusa Barathrum;
Judice Te, Sontes, alieno sanguine pingues,
Potabunt cum faece suum; Furesque tremebunt,
Latronumque tuum circumstans turba Tribunal.
Prima tibi occurrens famulatrix syrmate longo
Religio, Pietasque potens sese omnibus Actis
Inserit, and nullo patitur pallescere fuco;
Nunquam falsa loqui; nunquam promissa morari,
Aut praebere vagis facilem rumoribus aurem;
Aurem dum servas Accusatoribus unam;
Atque accusatae facilis patet altera turbae.
Inde venitgermana Fides, Probitasque malorum
Contemptrix, semperque cluens Men's conscia Recti,
Et mediis immota manens Constantia duris.
Tecum sacra Themys sedit Phoebusque refulgens
Justitiae terras meliori luce revisit.
Vos O Causidici, vos and gravitate Solones,
Qui rite excubiis nodosa aenigmata Legum
Solvitis, Euge, hilares tanto gaudete Patrono;
Quo nemo est dubiis qui litibus addere sinem
Promptior, aut mersum tenebris educere verum.
Nil tamen hae meritae lauds, nil gratia fandi,
Aut quae multiplices habitant in pectore dotes
Detorsere tuam solito de tramite mentem;
Scilicet immotus, Tibi constantissimus adstans,
Emergit Genius per tanta negotia liber,
Par semper, similisque sibi. Sic plurima quamvis
In mare collatos devolvunt flumina rivos,
Id Nereum sensisse pudet; nec labitur alveo
Lenior, aggestisve tumettorrentior undis.
I, secli praesentis amor, longumque futuri
Exemplar, Qui sic Titulos virtutibus ornas,
Virtutem celsis Titulis! Antiqua Britannum
Gesta Sepultorum per te rediviva resurgant,
Angliacumque novis cumulent Annalibus Orbem.
GUIL. SMITH.

LONDINI, Octobris 23. MDCLXXXIII.


