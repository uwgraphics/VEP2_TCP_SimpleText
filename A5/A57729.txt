DIEV ET MON DROIT.
HONI SOIT QVI MAL PENSE
royal blazon or coat of arms

EYAPISTIA ASILIK.

EX BIBLIOTHECA COLLEGIT REGALIS ABERDONENSIS


TE pia dum placido vultu faecunda salutat
Prolis Apollineae Regia chara parens:
Lactea candidulo vernantia nectare divo
Lilia, Palladium nobile cernis opus.
Agmina squamigerum placidis complexibus haerent,
Labdacidae rutilam praefer alumne facem:
Scilicet hic radiat croceis Concordia pennis,
Suaveolens Clariae germinat artis amor.
Virtutum violae fragrant, meliphyllon odorum:
Juncta que purpureis balsama narda rosis,
Aberdoniis

Excudebat- Jacobus Brunus Urbis et Uniniversitatis Typotheta 1660.

Reverende Domine,
HOc legi ac relegi Poematium, in se sapidum, catum, venustum, ut poe^tam
decuit: materia sublime, quam Majestas tanta depraedicata requirebat: forma
grave, prout Theologum decuit; reapse verum, sicut decuit Christianum ac pium:
Religione ipsa satis ingenuum, quod decuit subditum fidelem. Dignum prorsus
judico, quod typis excudendum mandetur.

Tui studiosissimus Guil: Dowglassius, S. S. Theologias Professor in
Vniversitatis CAROLINAE Collegio Regio Aberdonensi.

Junij 14. Die Jovis. 1660.
EYAPIS TIA ASILIK.
Ad Illustrissimum MONARCHAM CAROLVM II, DEI gratia Magnae Brita^niae, Franciae
et Hiberniae REGEM, fidei catholicae, Apostolicae and orthodoxae Defensorem;
post duodecennale exilium triste nimis, in patriam, et ad Paternum and Avitum
redeuntem thronum (Qui Maij XXIX, anni LX supra MDC, qui dies et REGI natalis
fuit, anno regni sui 12, Londinum, cum acclamatione and applausu summis subiit)
(...). Congratulatorium, laudatorium, solatorium, exhortatoriu^, suasoriu^,
supplicatoriu^ et precatorium.

CARMEN.Quod
Mag: JOANNES ROW Principalis Collegii Regii Aberdonensis, in Universitate
CAROLINA Theologias et Hebraea linguae ibidem Professor, laetus, laudans,
gratulans, solans, hortans, suadens, supplicans, et precans cecinit.

VIVAT REX CAROLVS II.
Psalm. 126.1.2. etc.
DIEV ET MON DROIT.
HONI SOIT QVI MAL PENSE
royal blazon or coat of arms

EYAPISTIA ASILIK.
A JOVE principium: CHRISTVS mihi (...) Apollo,
(...), TER-MAXIMUS adsit,
Optimus ILLE itidem: Latices Helicone petitos
Porrigat ILLE suo sacros, quos Castalis unda
Suggerit, altisona ut REGEM haec Heroica pangant
Sublimem, genus et genium si mentis ocellis
Acribus EXIMIUM spectes* quem carmine et ipsae
Pegasides vix vixque quidem super aethera Celsum
Pro meritis laudent satis, et quem carmine tollant.
Nos DOMINO grates pangamus CVNCTIPOTENTI
Ter-magnas, reducem tristi subducere REGEM
Exilio salvum et sanum dignatus amantem
Qui fuit, et populo dilectum, jure Paternum,
Quique thronum merito tandem conscendat Avitum.
Regicida cohors pietatem jactat iniquam,
(Impia quam pietas!) veniunt sub voce parentis
REX, Pater et Pastor: DOMINVM haec eademque parentem
En spectat pietas; Erythraeis sustulit iste
Qui manibus REGEM fidum, populique Parentem,
(...), Patrem patriaeque necavit,
Impius est, nequamque Nerone Neronior ipso.
Si I. Reg: 16.7. II. Reg: 9.31. I. Reg: 16.9.10.11.16. etc.
valde pravum non obtruncate Parentem,
Et Patriae licuit: dic qui sanctum que piumque
Et sum justum hunc ausint occidere REGEM?
Christiadum Mystae non haec; Jesuita docebit:
Supra II. These. 2.4.
Antichristus Reges se et NVMINA tollit.
Atrox I. Reg. 21.19.
occidit REGEM, REX occidit Almus:
Inde thronum et cunctos reditus I. Reg. 21.19.
possedit avarus,
Trux Oliver Cro^wel. Anag. O vile cruel worm! Occidisti, possedisti.
vilis vermis, Cromwellius, alter Ahabus:
Non Baasha, aut Zimri dominos Regesque necare
Audentes solidam pacem tenuere maligni.
Postquam natorum terrae manus impia REGEM
Sustulit eximium Patrem, subducere sese
Ecce coactus erat Natus ter-maximus, inde
Exilium subiit regnorum Proprius Haeres,
Dum Clarij spatia huc clari duodena recurrunt
Annua: de reditu grates persolvere laeto
Stat dignas: itidem sine caede et sanguine REGEM
Quod DOMINVS salvum sanumque reduxit Ovantem:
Atque ita quod Clarus sit post haec nubila Phoebus.
Arcta suis spatiis solvantur gaudia, metris
Lege pedum strictis; sola haec juvere Camoenas:
(Loripes est etenim vincto sermon solutus
Tardior, Heroum nec lauds pangere natus)
Iliacos intra muros laetatur, et extra.
CAROLVS eximius REX, nomine Fortis et Acer,
Re simul, ad sese justo moderamine sceptrum
Multis transmissum proavis moderatur avitum:
Aeternaeque polo cape pignora certa coronam
Quam tibi terra dedit, triplici diademate tempus
Cingitur, at superum cunctis praeponderat unum,
Quod* certum at serum votis ardentibus usque
Nos tua turba piis optamus cordibus omnes.
TE reducem grato SALVUM SALVERE jubemus
Pectore, laetantes te sospite et hospite REGE
Nostro: noster enim es, nostris oriundus in oris:
Scotia te REGEM jactat, jam carduus uno et
Lilia juncta rosis binis umbone tenentur.
Hinc nostrae crevere rosae! PARADOXA videmus;
Altilis et benedictus eris mi cardue dictus.
Pacificus Propater, sub quo pardusque leoque
Unanimes egere dies, vel odore roseti
Lilia vicini spirantis, plectra suavis
Vel chelyos rabiem cogunt deponere bruta,
Vel potius rabiem posuerunt praeside Phoebo.
Reddere TV mites cavea sine, vel sine clathris
Ipse feras poteris: tanti est prasentia CARLI!
Bifrontisque IS Avus faelix quam clauserat aedem,
Conclusam retine: quo nos sub tegmine fagi
Securi recubemus, opaca coetus in umbra,
Munitus coeloque, saloque, soloque favoris
Umbra pios DOMINI quamdiu nos protegit alma.
( I. Reg* 4.26.
Pacem amet, et, si res poscant, sit ad arma paratus,
Qui placidus Princeps, sapidi Solomonis ad-instar,)
Non Ps. 137.2.
muta in viridi nunc pendent nablia ramo,
Uda lyras nusquam tacitas tenuere salicta.
Esto, rosas alius jactet junxisse color
Discordes solo (facta est quibus Anglia pulchra:
Album etenim et rubrum gratae superaddita formae
Rem pulchram reddunt) alius se lilia pardis,
Atque rosis alius jactet se barbiton acrem
Adjunxisse suis, HIC scuto solus in uno
Omnia conjunxit: spinis paliurus acutis
(Armatumque ferox Nemo hunc impune lacessit)
Additur et dictis, crudo cum rege ferarum:
Discordesque viros, vires, inimicaque jungis
Pectora pectoribus, testatas sanguine pridem
Sedatas multo, ne erumpant comprimis iras.
Tempore crescit amor: sic men's hostilis in hostem
Crevit in immensum, quam saepe injuria fovit
Mutua, multa, frequens: nullique infensior Anglus
Quam Scoto; Scotus nullique infestior hostis
Anglo quam fratri: quos junxit Vesta, salumque,
Dissidium discors, odium disjunxit et amens;
Concordes animi, concordia pectora, concors
Nunc studium quibus est: Nemesis nunc exulat, Ate et
Exosa, exitio Scotus non imminet Angli:
Nam men's una viris, REX unus, gaudia et una,
Unum odium exercent, quique HOC in TERTIO utrique
Convenient, sese concordia pectora mulcent
Inter, et unanimem per secula plurima pacem
(Utque uno chari nati genitore gemelli)
Vicinae gentes ( hoc Dij voluere) fovebunt:
Grex et uterque ILLI servit, REX servat utrumque, REX. Lex. Grex.

Paret uterque DVCI populus, DVX pascit utrumque,
Dirigit ILLE gregem proprium, grex diligit ILLVM.
ILLE cruces geminas signo conjunxit in uno,
Linea et hinc surgit signis inscripta quaterna,
Obliquae geminae, transversa est linea terna,
Ultima dependens, Andreae mixta Georgij
Crux est: hic iterum miscentur CANDIDA RUBRIS:
CANDIDA, RUBRA etiam si nostra Britannia, pulchra est.
Nescio qua natale solum ( Salmonia cura!)
Ingenita allexit REGEM dulcedine, sceptrum,
Ut clavo admotus rerum, moderetur avitum,
Solenni ut ritu sacrum diadema, corona,
Debita per seriem Proavum tot, tempora cingat.
Visere gestivit Clarius primordia Delon,
Sicque sagittiferam Cronides cunabula Cretam
Jupiter invisit crebro, Samon alma revisit
Threiciam Juno, primae spiracula vitae.
Nos cuncti (...) Scoti velamine cincti,
Quamdiu grata solo facies non reddita nostro est.
DELIA sic pallens luget, si DELIUS absit*
Et sic virgineo conjunx viduata marito,
Sic viduata comis arbos, sic floribus hortus,
Tristatur, rigido clausis Aquilone strepente
Nubibus, imbriferos arcte qui congelet amnes;
At nunc TE reducem et salvum Brittannia REGEM
Laeta videns, pullam mutans, Albania dici
Gestit, et exultans TE sospite et hospite REGE,
Jubila lugubrem mandant seponere vestem:
Pullaque tot Phoebi reditus tua Grampia flevit;
Nunc iterum pullum gestit seponere amictum.
Compita cuncta sonent plausu fremituque popelli:
Laeta cohors laetum cantu deducat ad aulam
Nobilis augustam, convivia lauta celebrent,
Concelebrent que dies festos: Saturnia jam sint,
Sit licet in Cancro PHOEBUS, nec scandere Caprum
Cernamus, vivat Princeps genialiter Almus:
Lydus, item Ganges aurato vellere REGEM,
Aurisluoque Tagus lapsu, Pactolus et Hermus
Vestiat, et si quis trahat aureus amnis arenas
Consimiles, aurum precioso viscere tellus
Siqua suo condit, preciosus et unio siquis,
Gemmave, siqua capit pretioso tegmine concha
Quae decorent corpus: Getulo murice Arachne,
Vel potius Pallas, byssum bis stamina tinctam,
Lumina quae Lyncis fallant, subtilia ducens,
Vestiat eximium generoso vellere corpus.
Denique quicquid habet dives circumspice mundus,
Omne TIBI cedat, REGI famuletur abunde,
REGIA magnifico Pallas CVI pectora cultu
Non mediocris alit, mentem CVI grata Camoenum
Tota cohors coluit, Charites benesuada benignae
Turba animam decorant, labiis suffundere Suada
Et Pitho semet gestit, Physis alma refulsit:
Mentem etenim sano sanam dat corpore NVMEN.
TV que Hypcraspistes verus (non fictus ut iste
Regicida atrox rabula, et qui Proteus alter,
Nasutus Naso, ac alter Vertumnus habendus
Versutus, semet qui in formas verteret omnes)
DEFENSOR Fidei, populi PROTECTOR amantis.
REX que loquens Lex est; Lex est REX mutus, REX. Lex. Grex.
uterque
Sedulo et ecce Gregem puta charum curat utrique:
Dirigit hunc etenim Lex, quem REX diligit almus,
Quem dicto et facto pascit, refovetque favetque.
Vive diu multum foelix, Regnator Olympi
Cui dedit esse SOLO REGEM, triplicique corona
Tempora ter-magni qui cinxit sacra MONARCHAE,
IS dabit esse POLO REGEM, es ter-maximus isthic,
Unum pro triplici quando diadema corona
Tempora sacra POLO aeternum redimire videbis.
HVIC animam Charis alma colit, quam FLAMINIS omnes
Condecorant dotes Regali pectore dignae.
TE, tria regna, pium, rectum moderetur et aequum:
Praecipitem clemens sapientia temperet iram,
Inque enodandis tardus sis fascibus oro;
Ast de caede PATRIS Tu sis 2 par: 25.3.4.
Amazia Celsi,
Nemo Patricidum, precor, hoc impune referto:
Sanguine in effuso haud licuit vel parcere cuivis;
Sed minus hoc multo siqui ausint tollere REGEM:
Provocat impune hoc et ad ulteriora patranda,
Ulterius quicquam si MAJESTATE daretur.
Deuteronomy. 17.18.19.20.
Pagina sacra pii pia sit meditatio REGIS,
Velle DEi sit velle DVCIS, fidosque Jesaj: 49.23.
Ministros
Officio vigiles sceptro tuearis amico.
Ipse Lupam quod Avus calamo transsixit acuto,
Hastae eadem figenda manet TIBI cuspide dira:
Apoc: 17.12.13.14.15.16.
Quo TE fata vocant tendas, insignia cerne,
Non desunt opera quorum hic utare, Molosst
Acres, et duri pardi, crudique Leones:
Robora magnanimum cunei conserta virorum,
Heroum vibrent Macedum de more sarissas
Et qui fraxineas: legio non firma, phalanges
Non deerunt durae, praefixa aut lancea ferro,
Tormentum tonitrus, ex queis explosio dira:
MONCKIVS ipse aderit, long invictissimus heroes,
Exilio REGEM is gratus revocavit amantem*
Cuncta trium ac aderunt TIBI REX comitia regnum
Ergo invicte HEROES triplici redimite corona
Tempora sacra, sacras ternas oppone coronas
Veras huic triplici falsae, qua tempora cincta
Est Lupa, Romulea celsa quae regnat in Vrbe.
Opposuit vaccis Pharia tellure tyrannus
Sic vaccas, spicis sic spicas devorat idem:
Devoret et triplicem falsam tua vera coronam:
Anguis ut Amradae cunctos deglutiit angues
Praestigiis genitos: carnesque leonibus illis
Trade Lupa Ausoniae laniandas, hasce Molossis
Deed tuis, coenam puta gratam dentibus istis*
Unanimes quamvis conspirent turba togata,
Haec Tyris quamvis ostro vel murice amicta,
Purpureis induta licet sit vestibus, istam
Exue vest Lupam, triplicem detrude coronam
Temporibus sacris: portas et moenia Romae
Arjete percrebro, missis et pulvere sphaeris
Sulphureo effringas: urbem obsidione perarcta
(...) cingas: inceptum perfice coeptum
TV ducis eximii fuerat cui nomen Adolpho.
Aude iter egregium: CARLVS REX fortis et acer
Dicitur: hic TIBI sint Verbi Cynosura perennis
Dogmata, sulcanti latices TIBI sint Pharus alta:
His ducibus TIBI surget honos, Duce Flamine Sacro
Carpe viam, et fatis TETE venientibus offer:
Aurea Saturnii revocabis secula veris,
Rudera si nostrae detur reparare Tzionis.
Gliscit apostaticae facilis contagio sectae:
Bella-minans-armis comites tantos tot adeptus,
Impia in hoc XPI regnum conjurat JESUS
Turba, cohorsque famem, caedemque ac arma minatur:
Gangraenae ac instar long contagio sectae
Damnosae serpit: Quantis versamur in arctis!
TEque Poli voto Ter-summum supplice REGEM,
TEque soli REGEM ter-magnum voce rogamus
Supplice, digneris nostris succurrere rebus:
Patronusque Parensque Scholae Regalis, Alumnus
Almus, Gymnasii fotor fautorque praeesse
Digneris, lapsas, O REX, reparando ruinas.
Vivat REX CAROLVS II.
FINIS.
EX BIBLIOTHECA COLLEGIT REGALIS ABERDONENSIS



