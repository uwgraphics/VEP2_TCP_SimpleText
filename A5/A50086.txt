CLARISSIMO, GENEROSISSIMO, AC COLENDISSIMO DOMINO, D. THOMAE KENNEDY A
Kirkhill, Equiti Aurato, and Reip. Edinburgenae Consuli Amplissimo, Viro vere
Nobili, vivido Ingenio, sublimi Animo, concinna Venustate, Virtutibus denique
omnibus viro Hero dignis insigniter condecorato: de Principe, de Patria, de
Inclita hac Civitate, and alma Academia nominibus pluribus plurimum merito.
Ornatissimis, Aequissimis, Vigilantissimis, and Fidelissimis Dominis. D. D.
Gilberto Fyff, Jacobo Nicolson, Georgio Sinclar, Ioanni Marjoribanks
Praetoribus, Magno Prince Aedili, Edwardo Marjoribanks Thesaurario Urbis,
Ioanni Murray Thesaurario Academiae, caeterisque Senatorii ordinis Patribus
conscriptis, Dominis and Patronis nostris Amantissimis, Honoratissimis, and
perpetim colendis. Hasce ingenii primitias, Juvenes Candidati, hac vice ex
Athenaeo Regio JACOBI Sexti Edinburgeno, cum Laurea Magisterali emittendi, in
perpetuam Amoris and Honoris tesseram. D. D. C. Q.
Adamus Watt. Aeneas Mciver. Alexander Brodie. Alexander Brown. Alexander
Cowper. Alexander Don. Alexander Ferguson. Alexander Miln. Andreas Baird.
Andreas Burnet. Andreas Johnston. Andreas Lawder. Carolus Largo. David
Carngill. David Cleland. Georgius Barclay. Georgius Mitchel. Georgius Oliver.
Georgius Robison. Georgius Shaw. Gilbertus Ramsay. Gulielmus Clerk. Gulielmus
Cowper. Gulielmus Crawford. Gulielmus Johnston Major. Gulielmus Johnston Min.
Gulielmus Johnston Minim. Gulielmus Keith. Gulielmus Mcgeorge. Gulielmus
Rutherford. Gulielmus Walker. Henricus Bettie. Henricus Ogle. Hieronymus Jack.
Hugo Brown. D. Jacobus Areskine. Jacobus Baird. Jacobus Brodie. Jacobus Brown.
Jacobus Dowglass. Jacobus Forest. D. Jacobus Grahame. Jacobus Hamilton.
Jacobus Ker. Jacobus Pringle. Jacobus Smith. Ioannes Craig. Ioannes Ferguson
Maj. Ioannes Ferguson Min. Ioannes Grahame Maj. Ioannes Grahame Min. Ioannes
Hepburn. Ioannes Hood. Ioannes Miller. Ioannes Murdoch. Ioannes Pasley. Ioannes
Reid. Ioannes Simpson. Ioannes Vint. Lodovicus Calderwood. D. Marcus Carse.
Patricius Home. Robertus Adams. Robertus Chalmers. Robertus Hollowell. Robertus
Johnston. Thomas Burnet. Thomas Currier. Thomas Dobie. Thomas Murray. Thomas
Paterson. Thomas Smith. Thomas Tod. Thomas Wilson. Zacharias Mcallay.
THESES PHILOSOPHICAE.
INter Philosophos extitere, qui ex professo omnem omnino scientiam e medio
sustulerunt. Horum aliqui, novi puta Academici, certitudinem solum
proscribentes, verisimilitudinem admiserunt. Pyrrhonici vero hanc etiam
verisimilitudinem pernegarunt, omnia ex aequo incerta atque obscura statuentes.
Nihilominus verum est omnes hasce opiniones, nullibi unquam fuisse, nisi in
sermonibus, disputationibus and scriptis, neminemque unquam serio iis fidem
obstrinxisse; nam post omnes discursus, quibus conati sunt ostendere somnum a
vigilia, sanam mentem a dementia non posse discerni, si tamen tantillum
candoris iis residuum sit, fatebuntur se neutiquam istis argutiis fidem habere
potuisse, etiamsi ex animo ad laborassent.

II. Si quis unquam eo usque processerit, ut dubitarit, an vigilaret, an Sui
compos, esset, an esset Sol, Luna, aut caetera externa, nemo saltem unquam
dubitare poterit, quin ipse existeret, and cogitet; nam sive dormiat, sive
vigilet; sive men's illi sana sive aegra sit, sive fallatur, sive non,
certissimum ad minimum est, eum cogitare, and existere; cum impossible sit,
eum, qui cogitat, non esse. Atque ex hac cognitione clara, certa, and
indubitata, regulam formare possumus, ad eas omnes cogitationes pro veris and
certis habendas, quae, hujus instar, clarae and distinctae deprehenduntur. Quare

III. Praecipuum omnium scientiarum and solidissimum fundamentum merito
habetur. Quicquid facultates nostrae de rebus clare and distinct perceptis
pronunciant, est verum. Quamvis principio huic sit firmiter adhaerendum,
probari tamen non potest; cum omnis ratiocinatio illud necessario praesupponat.
Quare magnum Cartesium in circulo lusisse opinamur; quando abideis Deum esse,
and ab existentia Dei veritatem nostrarum facultatum astruere suscepit, veritas
enim haec est necessario praesupponenda, antequam ad certitudinem divinae
existentiae assurgere possumus. Nihilominus certitudo, quae facultatum veritate
nititur, absolute infallibilis non est; fieri enim poterit, ut tales a natura
simus comparati, ut nos semper fallant, etiam in iis, quae maxim clara and
distincta apparent. Verum nuda haec possibilitas assensum nostrum in clare
perceptis suspendere non debet, nedum labefactare. Non enim minore cum animi
firmitudine iis adhaeremus, quae clare a facultatibus nostris proponuntur, quam
si nulla talis possibilitas esset; nec majore certitudine opus est; sufficere
enim debet, quod talia in mentibus nostris principia reposita habeamus, quibus
assensum negare non possumus. Quamvis omnes plus vel minus de principils hisce
participent, plurimi tamen iis male utendo sibimet miserrime imponunt, and
mentes, nescio quibus, idearum monstris pro veris rerum imaginibus replent. Est
igitur munus and officium verae Philosophiae, nos docere verum facultatum
nostrarum usum, quod maxim exequitur, quando nos monet ab omni temerario and
praecipite judicio sedulo esse cavendum, neque assensum praeterquam clare
perceptis esse adhibendum.

IV. Compendiosissimam viam ad scientias ingreditur, qui ab iis investigandis
abstinet, quorum comprehendendorum spes nulla rationabilis superest. Ex horum
numero sunt omnes quaestiones istae de Dei optimi maximi potentia, and
generaliter illa omnia, quae de Infinito participant; men's enim nostra finita
cum sit, ad infinitatem caecutit. hinc commodissima and brevissima solutio peti
potest multarum quaestionum Metaphysicarum, de quibus nunquam non disputabitur,
quamdiu disputandi prurigine inficiemur: Quia cum sint abstractae nimis, and a
principiis claris, and notis, valde remotae, solutiones nunquam invenient, ac
proinde tutissimum cuique erit respondere se nescire, neque hoc viro Philosopho
est indignum: quia ut tenet vulgar diverbium, Nescire quaedam magna pars
sapientiae est. Sunt nihilominus plurima, quorum modus essendi est
incomprehensibiliis, cum tamen existentia sit certissima. Quomodo illa esse
possint, nequimus concipere; cum tamen quod sint, clarissime cognoscamus. Quid
aeternitate incomprehensibilius? Quid tamen certius? Adeo ut qui horrenda
cacitate ipsam Dei cognitionem delevere, coacti fuerint Materiae, entium omnium
vilissimo, eam attribuere.

V. Stoici Philosophorum durum genus, and asperum, in eas virum prudentem
angustias conjecere, ut dolere nec posset aliquando, nec laetari, nec ullis
moveri visis. Imo tales volebant homines, qui, quamvis Phalaridis inclusi
tauro, nullam vocem proferrent, quasi marmorei essent, et omnis sensus
expertes, quod dum praecipiunt, quantum in ipsis est, cor homini detrahunt,
convelluntque Lycurgaeo more virentes Naturae campos, ac utilia simul cum
inutilibus exscindunt. Quare cum Academicis, Peripateticis, omnique pene humano
genere censemus, Immoderatas passiones oportere corrigi, at ubi rationi
deserviunt, utiliter retineri; omnino vero stirpitus convelli, nec posse, nec
expedire. Suadet enim experientia, mortalium functiones, passionibus valde
juvari. Pronunciat enim Plutarchus, lib. de Virtute Morali, passiones (inquit)
si ex animo tollantur, ipsam rationem, in multis segnem futuram, perinde ac
nautam a vento, vel aurigam a vehiculo destitutum. Sunt insuper mareria
virtutum, and sicut, absumpto pabulo ignis extinguitur, ita passionibus
avulsis, iners remanet virtus and otiosa.

VI. Quamvis Justitia sit inter cardinales virtus praecipua, caeterarumque
decus and splendour, suam nihilominus praestantiam and originem, quasi ducit a
corruptis hominum moribus. Inclinat ad jus suum cuique tribuendum. Atque cum
fundetur non in gratia, ut voluere olim Anabaptistae, nec in pacto, ut perperam
supponit Hobbius, sed in natura rationali. Hinc colligere licet, inter homines
and bruta animantia justitiam strictam locum habere non posse. Potest tamen in
ordine ad infantes, and ratione laesos: quia in iis, quamvis facultates sint
ligatae, sublatae tamen non sunt. Atque cum supremus rerum omnium Dominus suum
obtineat dominium ex titulo creationis, and non a placito, aut arbitrio suo,
certum est illum non posse dominium suum alienare, aut novum aliquod aliunde
acquirere. De dominio duorum in solidum in unam and eandem rem, number scil,
detur? Plurimum contendunt Scholastici, ast qui in partem affirmantem
inclinant, videntur propius ad veritatem accedere: utcunque tamen iis fervide
semet opponunt Juristae; sed quo jure, aut qua ratione, non constat; cum illi,
instans duntaxat donationis intelligant, hi vero tempus notabile. Ast si quis
dixerit dominium in solidum duorum aut plurium, posse per plura aliquando
instantia perseverare, qua ratione refelli poterit, non novimus.

VII. Quamvis consuetudo vulgo dicatur lex non scripta, si tamen fuerit in re
illicita, and intrinsece mala, vim legis habere non potest: lex enim vim habet
obligandi, atque certum est neminem obligari posse ad malum. Neque consuetudo
alicujus privatae personae, aut familias transire potest in legem; cum penes
illas non sit legislativa potestas. Sola igitur consuetudo totius Reip.
Civitatis, Provinciae, aut alicujus communitatis ascendere potest ad dignitatem
and naturam legis, neque hec de quavis consuetudine est intelligendum, sed illa
duntaxat quae est antiqua, a Principe non prohibita, and circa res graves and
honestas, atque a populo constanter observata: hoc enim in casu omnia adsunt
saltem virtualiter and interpretative, quae ad constitutionem legis requiruntur.

VIII. Jus Gentium (definiente Justin.) est jus positivum, quod, usu exigente,
and humanis necessitatibus, Gentes sibi constituunt. Distinguit semet a jure
civili; quia jus hoc Provinciam duntaxat, aut regnum aliquod, nunc, vel olim
uni Principi subjectum respicit; illud vero ad omnes, vel pene omnes Gentes
sese extendit. At distinctionem instituere inter jus Gentium, and jus naturae,
est opus difficultatis plenum. Nullam enim novimus Legem, quae omnes, vel pene
omnes Gentes obligat, quae non est de jure naturali. Lex equidem omnis, saltem
positiva, vel est a superiore aliquo, vel ex mutuo Gentium consensu; atque
manifestum est jus Gentium, quatenus a jure naturali distinguitur, a neutro hoc
font fluere, aut dimanare posse, quia nulla Gens libera, agnoscit aliam se
superiorem, neque constat de generali aliquo consensu omnium Nationum, imo
videtur moraliter impossible, ut omnes in uno aliquo consentiant, cum tanta
sit inter illas, cum morum, tum opinionum varietas. Concludimus igitur, vel
nullum omnino dari jus Gentium, vel si detur, neeessario coincidere cum jure
naturali, and ab illo, solo nomine differ.

IX. Viam apperuit clarissimus Cartesius, ad universi partem corpoream meliore
Physiologia explicandam, quam noverint priora saecula; mundum enim aspectabilem
in simplicissima principia, Materiam nempe varse figuratam, and Motum
diversimode implicatum resolvit. Et post investigatas Geometrico calculo
figurarum, moruumque proprietates, totius Naturae Historiam cum Legibus motus,
and figurarum tantum non consentientem exhibuit. Sed cum nihil sit ex omni
part perfectum, magnum hoc magni hujus viri molimen a plurimis vellicatur, nec
immerito; ad leges enim Mechanicas cuncta rerum Phoenomena expendit, cum tamen
pauca, si ulla, sine Ministerio alicujus principii immaterialis, commode
explicari possint: insignis nihilominus est Mechanices usus in negotiis
naturae, sed qua part deficit, est procul dubio aliunde supplendum.

X. Prima Cartesianae Physiologiae Hypothesis, and caeterarum omnium veluti
fundamentum and basis, est, omnem and quamlibet extensionem mente
intelligibilem, veram atque perfectam substantiam esse, verum and solidum
corpus, ipsamque denique materiam: Cum autem men's clare percipiat infinitum
quoddam and immensum spatium existere, nullosque in ejuscemodi extensione fines
and terminos occurrere debere, infinitam illam dixit, saltem dicere debuit
Cartesius; vox enim Indefiniti, quam usurpat, aliter explicari non potest;
certum enim est mentem manifesto videre nullos posse esse fines aut terminos in
extensione; at si indefinita tantummodo esset, sciret profecto aliquos in ea
fines and terminos esse debere, etsi eos assignare, vel demonstrare non posset.
Id videns Benedictus Spinosa, vir emunctae naris and Cartesianis mysteriis haud
leviter initiatus, audacter Materiam, substantiam infinitam pronunciavit. Jam
vero dum Men's infinita spatia cogitat, nihil in iis reperit, quod eorum causa
esse potuerit, ergo aeterna esse videt, at quicquid a se existit, infinitum
plane est, sive substantia infinite perfecta, atque adeo ipsemet Deus; per se
enim, ceu a se existere, idipsum est, quod Men's, ut excellentissimum and
perfectissimum cogitare queat, and quo nil excellentius aut perfectius sibi
fingere potest. En ut ex tantilla re, quale est spatium male intellectum, ens
prorsus infinitum, i. e. Deum Opt. Max. necessaria consequentia deduximus.
Quamvis plura debemus piis Cartesii manibus, quam ut magnum illius nomen turpi
aliqua nota inureremus (novimus enim illum in rebus fidei cautum admodum
suisse) fatendum tamen est illum, fundamenta jecisse, super quibus absurda and
detestanda haec dogmata eriguntur, vel saltem erigi possent.

XI. Usum and utilitatem Philosophiae experimentalis, plurimis evincit
argumentis magnum illud Regiae societatis ornamentum, Robertus Boyll. Neque
meliore modo genuinas rerum causas nos indagare posse existimamus, quam si
eosdem mirificos naturae effectus, and operationes, quas ipsa per se, and
insito quodam instinctu praestat, nos juxta intentam naturae prototypae
analogiam solertis artis industria exhiberemus. Intimam nihilominus rerum
omnium naturam, essentiam, and proprietatem, singularumque rerum intimas
compositiones, mixturas, occultosque proprietatum nidos penetrare, nulli
mortalium conceditur. Unde experimentorum open tametsi adinstar simiarum,
naturae prototypon nonnihil imitari conemur; veras tamen hoc ipso and legitimas
naturae operationes, nisi per quandam similitudinis umbram, attingere non
valemus. Atque ex hisce apparet mirum non esse Philosophiam Naturalem, tot
tenebris involutam, tot placitorum monstris deformatam, in hunc usque diem
permansisse. Philosophi siquidem Scholastici, universali principiorum
cognitione contenti, uti ad causas proximas rerum non descendunt, ita quoque
non nisi remotam and plane abstractam, de compositione, and resolutione rerum
naturalium cognitionem mundo exhibere potuerint.

XII. Plurimas debemus gratias foelicissimo hujus seculi ingenio, quod inter
alia summi acuminis, ac utilitatis inventa nobis Microscopium, propinaverit,
beneficio cujus mundum novum in antiquo solertiores nonnulli detexetunt. Oculus
hoc vitro munitus facile videbit in semine plantarum, ipsasmet plantas, cum
omni partium varietate, quae in iis adultis cernitur. Ita quando semina terris
committuntur, non tam nova generatio, quam accretio, and partium insensibilium
expansio est expectanda. Number vero Hypothesis haec in animalibus etiam obtineat,
sunt qui dubitant. Fatemur tamen non deesse, qui opinantur etiam in eorum
semine esse ipsamet animalia, cum omni organorum apparatu, atque rem ita se
habere, audacter affirmat Ioannes Lewenhook, atque profitetur se in semine
masculo plurium animalium haud semel plures animalculorum myriades vidisse. Sed
number revera viderit, au se duntaxat vidisse somniaverit, non moror: nam sive res
ita se habuerit, sive non, praecipuam tamen de animalium Genesi difficultatem
intactam dimisit, nempe, quodnam sit Agens illud, quo materia dirigitur in
animalculis hisce primum formandis.

XIII. Quamvis anima in primo, quo creatur, articulo, unitur; and per
necessarias unionis leges corpus afficit, and ab eodem rursum afficitur; and
quamvis reciprocus hic influxus sit perpetuus, and interpellationem nullam
admittat, cum tamen se habeat non per modum efficientiae, sed potius per modum
mutuae dependentiae, nullus poterit legitima aliqua consequentia inde infer,
animam in statu unionis esse in perpetua aliqua cogitatione: nam ut actu
cogitet, requirit idoneam corporis dispositionem, quam cum in embryone and
foetu nondum edito non obtineat, videtur sponte sua cadere controversia ista,
tanto cum animorum motu in confoederatis Provinciis non ita pridem agitata;
nempe number infans in utero peccare, and vitiosos habitus ante partum factum
contrahere poterit?

XIV. Plurimas debent gratias bruta animantia Ignatio Pardies Math. Paris. and
Thomae Wallis. Med. Doct. qui perceptionem per injuriam a Cartesio diu illis
ereptum, nunc tandem restituerunt. Quibus ex uberiore gratia ratiocinandi
facultatem saltem aliqualem, concedunt alii. Ne tamen quis putet Authors hosce
quidquam humanae dignitati detrahere, cum rationalitas (ut optime observat
Helmont. and post illum Charleton.) non est differentia hominis, neque
praedicatum maximam illius perfectionem exprimens; sed quid ab illo separabile,
and ei cum aliis commune. Nimium tamen est beneficiorum prodigus Fran. Glisson.
qui in Tract: non ita pridem edito, de Vita Naturae, per universam universi
materiam non perceptionem modo, sed appetitionem etiam promiscua manu
dispergit. Ast assertiones hasce, non possumus non plurimum damnare, cum
videantur impie excogitatae ad mentes humanas, and res cunctas immateriales e
rerum universitate funditus tollendas.

XV. Quamvis Astrologia sit humani ingenii maximum vanitatis monumentum, per
omnia tamen soecula, magnum nomen, and primariam inter sublimiores scientias
sedem vix unquam non obtinuit. Paganicae Orientalium superstitioni natales
debet. Apud hosce sydera inter praecipua Deorum numina habebantur: quare mirum
non est, si rerum humanarum curam iis demandaverint. Hunc Ethnicismi foetum
ipsis Ethnicis saepe suspectum, avide nimis amplexi sunt Christiani, and miris
indies incrementis auxerunt. Nullo tamen in aevo defuere nonnulli delicatioris
ingenii, qui rancidam hanc artem, praesertim Genethliacam and horariam nunquam
non nausearunt. Necromantiam vero, and Geomantiam aliaque illicita putridi
hujus stemma it is germina prorsus damnarunt. Atque post quam novum Naturae
Schema, and clariorem Coelestium Corporum notitiam in mundum Philosophicum
introduxerat Clariss. Carts. haec scientiarum spectra, tanqua^ noctis umbrae,
ad Solis adventum avolarunt.

Decerminae haec Philosophica A. D O. M. propugnabunt supranomina juvenes, sub
Praesidio ANDREAE MASSAE I in Auditorio Publico, die Julii 11. Ann. arae
Christianae, 1687.

Edinburgi, Excudebat Haeres Andreae Anderson, Civitatis and Academiae
Typographus, Anno DOM. 1687.


