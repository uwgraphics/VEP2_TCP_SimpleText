LUSUS AMATORIUS SIVE, Musaei Poema DE HERONE and LEANDRO, E Graeca in Latinam
Linguam Translatum. CUI Aliae (tres scilicet) accedunt Nugae Poeticae.

Authore C. B. e Coll. Di. Jo. Bapt. Soc.

Plaude tuo marti, miles; nos odimus arma: Pax juvat, and media pace repertus
amor.

Ovid. Imprimatur,

Sept. 18. 1693. EDWARD COOK.



LONDINI, Prostant venales apud Thomam Speed, ad Insigne Trium Coronarum in
vico vulgo vocato Cornhill, 1694.

Nobili admodum atque Honoratissimo viro Domino G. D. Baronetto, Non minus
propter Animi dotes, quam Sanguinis honestatem, Celebrando;

Nec non inter Amantes (siquis unquam certe) Felicissimo pariter ac
Fidelissimo, Lusum huncce Amatorium,

In perpetuum, tum Obsequii sui erga Illum, cum Gratitudinis, Authoramentum,
Humillime offert, dicat, dedicatque

C. B.
Lusus Amatorius, etc.
LAmpada, furtivos quae conscia vidit amores,
Quos frustra optavit toties Aurora videre,
Diva canas; magnumque virum, qui pectore nudo
Per tumidos fluctus, perque aspera saxa profundi,
Nocturnum patefecit iter; ritusque peregit
Idalios, blandae gremio porrectus Amicae.
Nec non aeternum tua carmina nomen Abydi
Dent famae; and Sestos cantetur parva per orbem,
Mutua liba'runt ubi gaudia noctis Amantes.
At quo mente feror? Quasnam Telluris ad oras
Musa rapis? Videor jam nunc audire Leandrum
Ilia ducentem, palmis dum verberat aequor
Spumosum; videor mihi vertice Turris in alto
Hisce oculis spectare Facem, quae desuper undas
Prospiciens, te, Nauta, vocat; tibi monstrat eunti
Officiosa viam, fluctus dum tramite signat
Purpureo; lateque resolvens luce tenebras,
Ecce tuos nisus miseranti ostendit Amicae.
Ter salve, Fax usque vigil! Vera illius ignis,
Viscera qui Dominae flagrantia carpit, imago!
I nunc, sidereas aperit tibi Jupiter arces;
Insere te coelo; Veneri charissimus almae
Hesperus alter eris. Sed fati haud immemor unquam
Sestiados miserae, felici semper Amantes
Influxu aspiciens, votis succurrere discas.
Nam been Tu nosti, quam saevis pectora flammis
Urit Amor; nosti, quales tulit aegra dolores,
Quos gemitus and quae suspiria fuderat Hero,
Si quando injecit viduo sua membra cubili,
Spemque diu fotam rabidi maris ira fefellit.
Tu quoque cum Nympha, veluti comes, ire solebas
Ad speculam, quoties terram nox abdidit atra;
Donec ab Aeolio prorumpens carcere ventus,
(Fortiter ah nimium spirans!) vitamque Leandri,
Teque simul, tenues discedere jussit in auras.
Stant urbes geminae, recta seseque vicissim
Trans mare prospectant, reflui prope litora ponti,
Gurgite qui parvo adversas concurrere terras
Europamque Asiamque vetat; quarum altera Sestos,
Altera (sic patres voluere) vocatur Abydus.
Hanc urbem incoluit florenti aetate Leander,
Inter Abydenos quo non formosior omnes
Alter erat Juvenis; sed candida Seston habebat
Hero, jam matura viro, spes una parentum,
Sestiadasque inter long pulcherrima Nymphas.
Hi flamma caluere pari; nam certa Cupido
Spicula corripiens, arcum lunavit, and uno
Amborum confossa dedit praecordia telo.
At si (quisquis eris) rerum studiose viator,
Te fortuna pedes illac torquere vocabit;
Siste precor, cupidique tui pascantur ocelli
Disjectas moles exesaque saxa tuendo:
Saxa etenim visuntur adhuc, vestigia Turris,
Stare ubi per noctem nimis anxia virgo solebat,
Ductricemque suo tedam praeferre Leandro;
Cujus adhuc fatum moestae deflere videntur
Naiades; and queruli dum fluctus murmur ab imo
Aequore dant ripis, responsant flebile ripae.
Sed pandas mihi, Diva, modum, quo Sesta puella
Vulnus Abydeno juveni dedit inscia prorsus
Arcanum, pariterque recepit vulnus ab illo.
Cum front insignis tum sanguine nobilis, Hero
Sacra ministra fuit Veneri; sponsaeque precantis
Vota Dionaeas imponere suevit in aras.
Haec procul a patriis, facie Venus altera, tectis,
Ad mare fluctisonum positas habita verat arces
Sola sibi; tenuitque suum intemerata pudorem.
Nec juvenum coetus, ut mos erat, illa frequentes,
Neue puellares unquam est dignata choreas
Visere; ne roseo vultus splendore, placere
Queis velit, invidia cruciaret saeva sodales.
Novit enim quantis muliebria pectora Livor
Exagitet stimulis; nam raro Foemina gaudet
Ora, nisi in proprio speculo, formosa videre.
Non illi, baccata suo circundare collo
Vincula, vel pexos gemmis onerare capillos,
Unica cura fuit; sed quo sibi Numen haberet
Usque favens magnae Veneris, penetralia sacra
Illius accedens mactavit saepe volucrem
Chaoniam, and cinxit redolenti altaria myrto.
Thura, Cupidineos ut sic averteret ictus,
Saepius illa dabat; votivaque plura quotannis
Munera, suspendenda tholo, promisit Amori.
Nil tamen ista juvant; haud munera respicit unquam
Coecus Amor. Tam dives opum quam pauper amare
Cogitur; ignitas effugit nemo sagittas.
Jamque aderat festiva dies, tibi, pulcher Adoni,
Et Paphiae sacrata Deae; quum Seston ad urbem
Agricolae, and ruris vicinia tota, vetusto
Pro more agglomerant. Veniunt huc protinus omnes,
Quotquot ab Aegaeis miserunt Cyclades undis.
Huc venit Aemoniae campos qui vertit aratro,
Quique Hebri bibit amnis aquas; descendit ab Ida
Pastor, and excelso Libani de culmine montis
Plaudentum sese agmen agit; Neptunia Cyprus
Deseritur; Nymphisque vacat, modo plena, Cythere.
Quin ubi de Festo rumor pertingit Abydi
Moenia, turmatim a tectis effusa Juventus
Qua data porta ruunt; verrentesque aequora tonsis
Accelerant, avidi solennes visere pompas.
Non vero Pietatis amor, non annua Divum
Sacra, peregrinae pubis juvenilia corda
Sollicitant; hi long alio flammantur ab Igne;
Neve Deam agnoscunt, nisi quae Mortalis habetur.
Interea sese Veneris, spectabilis Hero,
Magnifico suspensa gradu, per templa ferebat.
Eximius nitet ore decor, radiique gemellis.
Hinc atque inde fluunt oculis; novus unde per aedem
Flagrat honos, duplicique auro laquearia fulgent.
Interfusa genas distinguunt alba rubentes.
Lilia, purpureis florentque coralia labris;
Dum niveae cervicis ebur diffusa flagellat
Caesaries, humeroque pedes descendit ad imos
Vestis, and aurato lambit vestigia limbo.
Temporibus veterum, quum Tyndaris altera Phoenix
Atque niger quasi cygnus erat, finxere Poetae
Tres numero tantum Charites; sed plurima lusu
Gratia Sestiados vario per membra vagatur:
Mill sinu resident Veneres; bis mill Lepores
Nascuntur facie, quoties gemmantia flectit
Lumina, vel risu leviter movet ora sereno.
O quae virginibus praestantior omnibus una es,
Foemineaeque decus turbae! Quam digna sacerdos
Tu simul es Veneri, simul and Venus ipsa videris!
Ecce autem quanto fervent delubra tumultu
Confluxuque virum! Dextra solennia ponunt
Dona focis Divae; sed habet sibi corda sacerdos.
Illa ubicunque tenet gressus, quacunque per aedis
Marmoream spatiatur humum, furtiva medullis
Insinuat sese juvenum; dulcique catena
Ducit ad arbitrium vultusque animosque sequaces.
Hinc totam extemplo pestis jucunda catervam
Corripit, ac teneris coecum ossibus implicat ignem.
Dant alii gemitus; alii sua vulnera celant.
Cum subito e multis unus, cohibere furorem
Impatiens, tandem has effudit pectore voces.
Saepe equidem vidi claram Lacedaemonis urbem
Quae vulgo nunc Sparta audit; notissima famae
Egregias propter, quarum est opulenta, puellas.
Vidi ibi luctantes nudis persaepe mamillis
Corpore praestanti Nymphas; at Foemina nunquam
Tam suavis, tam blanda tuens, hisce obtigit ante
Obversari oculis; cui nunquam vel tulit aetas
Vel feret ulla parem. Ah, quoties invita retraxi
Lumina suspirans! Mox haereo totus in illa
Rursus; and obtutu placido defixa pererrat
Membra, sed expleri nescit, men's nostra, tuendo.
O si, Virgo, tuis cingi mea colla lacertis,
Inque sinu tepido vitam expirare, liceret!
Non mihi rex Erebi, non pallida Mortis imago
Terrorem incuteret; quin ultima voce profatus
Clamorem exultans, Sic, sic juvat ire sub umbras!
Non ego Coelicolas inter conviva sedere
Optarem, summi neque sceptra superba Tonantis
Invidus aspicerem; si (quod dent Numina!) mecum
Foedera connubii socialia jungeret Hero.
Sort mea felix, merito tunc pocula Divum
Vel nihili facerem; nam sponsae basia figens,
Nectar ab Hyblaeis possem exhaurire labellis.
Sed si vana peto; si non conceditur ulli,
Alma, sacerdotis vestrae, Cytherea, pudorem
Sacrilega laxare manu: Nihil amplius oro,
Quam quod huic similis, mihi sit pro conjuge, Nympha.
Sic fatus sua corda levat; dum caetera pubes
Vulnus alit venis: Primasque sub ilia flammas
Incassum reprimens, bibit altius inde venenum.
Ast ubi, Virgineae correptus imagine formae,
Attonitusque inhians, descendere in ossa Leander
Intima percepit rabiem, viresque tegendo
Sumere; turbato sub pectore multa volutans,
Experiamur, ait (quid enim tentare nocebit?)
An precibus flecti poterit, seu questibus aurem
Virgo dabit facilem, nostros miserata dolores.
Ah pereo infelix! Pereo; nisi fas sit ab Illa,
Unde malum accepi, demum sperare salutem!
Talia dum secum loquitur, dumque aestuat intus;
Per liquidas accensa genas it flamma repent
Purpurea, arcanos animi confessa tumultus.
Ecquis enim ostentet tam duro robore pectus
Armatum, ut Formae non sit penetrabile telis
Foemineae? Quem non valeat superare Cupido?
Usque adeo intentis oculis haurimus amorem
Ignari; donec taci^e sublapsa per artus
Blanda lues, diro cruciat praecordia tabo.
Hinc miser insanit Juvenis; men's anxia curas
Mill simul versans, nunc huc nunc fluctuat illuc
Spemque metusque graves inter: Modo gaudia frontem
Exhilarant; subitoque rubor pallosque vicissim
Per dubias properant refluo cum sanguine venas.
Heu, quid agat? Vel quo dilectam ambire Puellam
Audeat affatu? Stimulos amor addit inerti.
Sed vetat ire pudor linguamque ped^sque coercens.
Sic piger obstupuit. Mox vero audacia crescit
Paulatim; totoque ingrata modestia vultu
Exulat, ut nimium virtus onerosa procanti.
Nec mora, difficili nixu per densa virorum
Agmina corripuit spatium; turbaque solutus,
Virginis aspectu coram, vestigia fixit.
Jamque trahens alte gemitus, ad sydera palmas
Erigit, inque humeros labentia colla reclinat.
Tum nutu alloquitur Nympham; visusque protervos
Obliquans, aciem petulanti dirigit ictu:
Utque palam faciat vulnus per signa, loquaces
Ecce vicem linguae digiti supplere docentur.
Illa ubi persentit quid moesti verba Leandri
Tot sibi muta velint; propriae been conscia formae,
Ipsa sibi plaudit; cristasque in vertice tollens,
Altior incedit gressu tumefacta superbo.
Quo magis inflammet Juvenem, lasciva venustam
Nunc faciem obnubit peplo; nunc torva tuetur;
Atque ita crudelis captivo insultat Amanti:
Nunc illum aspiciens, quasi jam Sperare juberet,
Annuit, and motis blande subridet ocellis.
Accipit haec laetus Juvenis; cui summa voluptas
Sollicitam recreat mira dulcedine mentem,
Quod sua non dederit surdis suspiria ventis.
Dumque spei plenus mollissima tempora fandi
Cogitat, and pariter quae prima exordia sumat;
Hesperus interea praeceps descendit ad aequor
Occiduum, involvens terramque polumque tenebris.
Tunc ille, auxilio noctis confisus, Amicam
Aggrediens, lateri non evitantis adhaeret.
Ac primo affari metuens, modo vellicat oram
Extremam pictae chlamydis, modo vest remissa
Molliter apprendit laevam, digitosque rubentes
Contrectans, gemitu graviter se quassat anhelo.
Abripit illa manum; vocemque, in guttura sursum
Dum quaerebat iter, tanquam indignata repressit:
At placido aspectu simulatam prodidit iram.
Sumit ab hoc animos Juvenis, pallamque fluentem
Virginis invadit manibus; penitissima templi
Ad loca contendens (ubi Nox circumvolat umbra
Sublustri, qualis tenerae praebenda puellae est)
Vi trahit invitam; sed non invita trahenti
Obsequitur; sic pugnat enim, ut quae vincere nollet.
Foemineis tamen illa minis objurgat, and ore
Intonat irato, dictisque ita fatur acerbis.
Improbe! Quis furor, aut quae te dementat Erynnis?
Mitte togam, aut patris famulos clamore ciebo.
Nullane te tangit Pietas? Per Numina juro
Quae templo hoc resident, faciem tibi protinus ungue
Diripiam, nisi tam foedo desistis ab auso.
Tune potes (demens!) nostrum sperare cubile
Hospes, and ignotus? -- Norunt meliora parents.
Talibus infremuit. Sed post tot nubila and imbres
Horrisonos, post tot reboantia fulgura, quis non
Tranquillam coeli certo praediceret auram?
Quando etenim, clamosa acuens in jurgia linguam,
Foemina verba proci blande suadentia verbis
Fulmineis, questusque minis furiosa rependit;
Obsessae est urbi similis, quum ad moenia cives
Ultima perpessi coeunt: In turribus altis
Sanguinea attollunt signa, and jam jamque parati
Praelia inire volunt, aut saltem velle videntur;
Sin haec successu careant, si fortius instans
Miles ab adverso nunc moenibus imminet, armis
Depositis pacem exorant portasque recludunt.
Sic palmae certus, magis ac magis inde Leander
Incaluit; totisque novum bibit offibus ignem.
Et jam virginea pendet cervice, tenaci
Amplexuque fovet, placido sic ore loquutus.
O Dea! Nam certe non est vox nec tibi vultus
Mortalis; mea pulchra Venus! Mea casta Minerva!
Sis felix, nostrumque leves miserata laborem.
Ah miser in flammas abeo! Per viscera saevus
Regnat amor, penitusque peredit fell medullas.
Si qua tibi pietas, si non in pectore ferrum
Aut adamanta geras; haec per delubra, per aram,
Per caput hoc tibi devotum, per vulnera nostra,
Perque tuos oculos qui vulnera nostra dedere,
Te precor exhibeas aegro solamen Amanti,
Quem servare potes; potes, ah, quem perdere amantem!
Elige utrum facias. At non immania corda
Sunt tibi; non tales decet inclementia vultus.
Solane perpetua moerens carpere juventa?
Nec dulces natos Veneris nec praemia noris?
An tu sacra velis ritu celebrare Diones;
Nec quid Hymen, quid amor, quid sint connubia, curas?
Exue crinales vittas; si grata sacerdos
Esse cupis Veneri, Veneris fac jura sequare.
Me Puer omnipotens, qui, post tot monstra subacta,
Magnanimum Alciden docuit servire puellae
Jardaniae, and fusum digito versare toroso;
Me tibi misit Amor. Si te metus ullus Amoris
Commoveat, precor ut miserum, ac fere luce carentem,
Hospitio dignere tuo, gremioque reponas.
Seu Famulus dicar, sive Hospes, sive Maritus,
Nil moror hos titulos; solum Tuus esse laboro.
Forsitan audieris (nam vulgus fama per omne
Labitur) ut quondam tedas Atalanta jugales
Aversata, feras inter sylvasque Dianam
Innuptam coluit, sprevitque Cupidinis arcus.
Mox autem succensa Venus, glaciata superbae
Pectora comburit Nymphae, juvenemque coegit
Milaniona, prius quem valde odisset, amare.
Ergo cave, quaeso. Nosti ut fastidia Divae
Displiceant Paphiae: Tanti tu Numinis iram
Hoc, precor, exemplo discas vitare tremendam.
Dixerat. Illa avida dulces bibit aure loquelas;
Nec quid habet quo tam mulcentia dicta refellat.
Nunc oculos defigit humo, roseoque pudore
Obstupuit suffusa genas; nunc vela reducens
Serica circum humeros, quae tergo forte fluebant,
Confestim sese avertit; paulumque recedens,
Laevia verrebat taciturnis marmora plantis;
Mox redit, inque viri conspectu obmutuit amens.
Ast ille interea meditatur mente triumphos,
Et secum Paeana canit; dum saucia Virgo
Ardescit, perque alta silentia narrat amorem.
Jamque furens animo, per membra decora Leand^i.
Luminibus tacitis errat; jam lactea colla
Impubesque genas videt, insanitque videndo,
Et rabidos circum praecordia ventilat ignes.
Nec latet haustus amor; sed fax vibrata per artus
Sidereos, totum tremulo sudore fatigat
Corpus, and ingenuo distendit murice venas.
Cum subito in gremium faciem demissa pudicam,
Ingemit; ac medio sic interfata dolor est.
Ipse vel hanc statuam suavi sermon moveres,
Inque remolliti penetrares viscera saxi!
Quis te mellifluas voces, artesque loquendi
Multiplices docuit? Nostram quis visere terram
Ferreus ah, primum suasit tibi? Nam tua verba
Incassum fundis; sterilique exuris amore
Pectus inassuetum flammis. Utrique parenti
Displicet, ut cuivis conjungar sponsa marito.
Nec meus interea peregrinum lectus Amantem
Excipiet; qui, cum primus deferverit aestus,
Oscula and amplexus and fastidita relinquet
Gaudia, longinquas procul hinc fugitivus ad oras.
Sin statuis mecum, vagus incertusque, morari;
Nulla Cupidineos abscondent antra furores.
Perniciosa virum lingua est; umbraque silenti
Quod facis, in mediis auditur mane viarum.
Dic vero nomen, quo te possim memorare
His pulsum a terris, and tristia fata sequutum,
Sive tegat tellus, sive aequoris hauriat unda.
Ipsa (sed immerito, fateor) celeberrima dicor
Hero, ut tu jamjam audisti fortasse; mihique
Sestiacas juxta ripas domus alta tuetur
Coeruleos latices, and vertice nubila pulsat.
Non illic laetas inter jucunda Sodales,
Aut festiva cano, aut duco aspicienda choreas.
Non sonat argurae thalamo testudinis unquam
Dulce melos nostro; solum mare murmurat atris
Vorticibus, fremituque aegras diverberat aures.
Quodque magis cruciat, (sic vult mea dura noverca)
Una mihi tantum comes est ancilla, timores
Quae minuat dominae, simul and custodiat arcem.
Sic fata est; roseusque iterum pudor orsus ab ore
Implevitque genam, and teneros defluxit in artus.
Quaeque modo dixit, jam nunc indicta volebat.
Haud ita Leander, vesano tactus amore;
Sed varios versare dolos, multumque putare
Qui porerit magnum Veneris certamen inire.
Indomitos compescit Amor, prosternere doctus
Effraenatum animum; post autem mitia dicit
Verba, suosque levat modo quos oppressit Amantes.
Sic etiam, immiti percussum vulnere, juvit
Leandrum; tali qui voce filentia rumpit.
Virgo, tibi ut jaceam ter felix sponsus in ulnis,
Quamvis unda foret rutilis impervia flammis,
Ad tua per fluctus ardentes castra venirem.
Nil te visurus metuam; saevos neque flatus
Ventorum, aut rapidis cinctum Tritona procellis.
Sedulus at semper tentabo nocte profundum;
Postque Hellesponti lites dulcemque laborem,
(Haud etenim long notissima distat Abydus)
Ecce, tuus veniam, promptus sine vest, maritus.
Tu tamen in caecis tenebris desige lucernam,
Ut Turrim spectans oculo, tibi navis Amoris
Deferar, alma tuae attendens moderamina stellae.
Tum neque servaho flectentem plaustra Boo^en
Pigra: Nec absistam a coepto, licet ater Orion
Stringat acutum ensem, and lethales depluat imbre^
Chara autem hoc caveas; ne flamine ventus acerbo
Abripiat lucem, mediisque ego prensus in undis
Suspirem moriens, animamque in gurgite linquam.
At quoniam cupias nostrum, o pulcherrima, nomen
Scire; Ego sum (teneas, oro, memor usque) Leander,
Et (modo tu dederis) Conjux charissimus Herus.
Haec ubi suaviloqua Juvenis cum voce dedisset,
Illaqueans animum Nymphae; quam laetus uterque
Ardet in illicitos amplexus ire! Sed hora,
Sed locus, heu nondum satis opportuna, vetabant.
In praesens differ placet sua gaudia. Noctu
Illa Facem e summa turri ostentare jugalem
Spondet, Abydenos dum linquens ille penates
Corpore piscosi tranaret gurgitis undas.
Foedera sic ineunt, almae jam conscia Divae
Numina testantes; fideique in pignora dextris
Implicitis, pariter pressissima basia jungunt.
Tum diversi abeunt: Aegre divulsus ab ulnis
Et charo aspectu Dominae staventis, ad aequor
Dirigit ille pedem, divortia quaeque viarum
Sedulus observans, ne quum remearer, opaca
Noctis in errores incautum duceret umbra.
Jamque renascenti lustrabat lampade terras
Crastina lux; Phoebi tarde reptantis Amantum
Incusat spes aegra moras, longusque videtur
Stare dies. Quodcunque parant, quocunque vagantur,
Sola animo Nox grata subit; men's omnis in illa est.
Nox tandem adveniens optata, silentia mundo
Rebus and omnigenis induxerat alma soporem;
Ac soli requies non est concessa Leandro.
Ille sed insani Furias perpessus amoris,
Ad cava per tenebras Phryxaei litora ponti
Se festinus agit; celsaque crepidine ripae
Constitit, opperiens promissae nuncia tedae.
Verum ubi jam coelos nigrescere viderat Hero,
Evolat, atque alta pinum suspendit in arce
Flammiferam. Subito Juvenem novus occupat ardor
Vel procul absentem; conspecto lumine flagrat,
Et socias patitur viva cum lampade flammas.
At quum turbineos fluctus, spumosaque saevi
Murmura Neptuni perculsis auribus hausit;
Diriguit primo, gelidusque per ima cucurrit
Ossa tremor. Sed mox posito sua corda timere
Erigit, and socum dubitans his vocibus infit.
Heu! Quam difficilis mihi nunc datur optio! Acerbam
Cui vel Aquis mortem, vel ab Igne subire necesse est.
Saevit amor, saevit pontus; placabile Numen
Neuter habet! Nostris surdescunt ambo querelis!
Quid faciam infelix? -- Flammas ego pectore toto
Arripiam; gelidi sic nil maris unda nocebit.
Aequora cur metuam, cum sit Venus aequore nata?
Imperat illa salo; nostros regit illa dolores.
Vix ea fatus, humi vestem deponit, and alto
Litore desiliens niveo se corpore in undas
Misit; and alterno diducens brachia motu
Incubuit pronus pelago, dum candida cervix
Eminet, ac madidi fluitant in terga capilli.
Ipse sibi remex, sibi vector, and ipse carina,
Pervigil (insolitos quoniam nulla orbita cursus
Dirigat) Idalio semper dependet ab astro,
Atque ducem versus, directo limite, Tedam
Urget iter liquidum, sulcans vada salsa lacertis.
Sestias interea, solo stans culmine Turris,
Tethyos exorat numen, votisque precatur
Marmora supplicibus venienti tuta marito.
Et contra Boreae rabiem Caurique tuetur
Lampadis obtenso famulantia lumina peplo;
Donec ad optatos portus been fessus Amator
Appulit incolumis, siccaque resedit arena.
Nec mora, sublimi Virgo decurrit ab arce,
Et reserat festina fores; jamque obvia sponso
Facta suo exultat, primoque in limine tecti
Assiluit, charaque diu cervice pependit.
Oscula mill rapit, nudos velamina circum
Injiciens humeros; modo rursu; and oscula libans,
Rorantes nitido detergit pollice crines.
Tum secum in Thalami ducit penetralia, ad ignem
Corpus ubi gelidum refovet, mulcetque pudicae
Leniter att^itu dextrae; dein proluit artus
Amb^osios pingui succo fragrantis olivae,
Inque comas nardi pretiosos irrigat imbres.
Inde toro simulac molli recubabat uterque,
Illa statim blandis Juvenem constringit anhelum
Nexibus, haec roseis depromens verba labellis.
Chare mihi conjux! vita mihi dulcior ipsa!
Quot varios casus, discrimina quanta tulisti!
Tune mei causa (mea Lux! Mea sola voluptas!)
Per freta, per scopulos, per murmura rauca procellae
Far viam poteras? En, accipe digna laboris
Praemia, (siqua tuo sint praemia digna labor)
Accipe me totam! nam sum tibi tota dicata;
Inque sinu nostro tua pectora lassa reponas.
Talia dicentem medio in sermon Leander
Occupat amplexu, pro verbis facta rependens.
Multa, Dionaeae tanquam praeludia pugnae,
Basia panguntur; Veneris tum lanea solvit
Vincula deliciis inhians, placidumque petivit
Conjugis infusus gremio per membra soporem.
Sacra maritalis peragunt sic dulcia lecti,
Fortunati ambo; dum nullus ritus inanis
Optatam a Sponso cupienti prorogat horam.
Nullus, uti mos est, emptus mercede, Poeta
Fescennina canens rauca cum voce Maritam
Occidit miseram; praecinctae lampades auro
Non his collucent thalamis; neque turba proterva
Nympharum celebrant agiles ad plectra choreas.
Sed loca tuta silent; effraena licentia furti
Promovet Idalios lusus, Nymphaeque pudentis
Nox taciturna genas nigranti obducit amictu.
Saepe, sed incassum, Tithoni Aurora cubile
Deseruit citius solito; ut, per lata fenestrae
Ora, salutaret post praelia noctis Amantes:
Namque diem fugiens primo sub mane Leander
Mollibus exurgit stratis, haesura relinquens
Suaviola in labiis Dominae; pelagoque remenso,
Intus adhuc ardens, patrias appellit ad oras.
Part alia, tumidi crescentia pondera ventris
Hero ut celaret, laxa cum vest parentum
Callida dat fucos oculis. Cupit illa videri
Virgo die; at Mulier noctu plusquam esse videtur.
Saepius occulto sic oblectantur amore,
Et fausti indulgent thalamis. At (proh dolor!) o quam
Exiguo pendet filo haec fugitiva voluptas!
Vix been pulchra dies (sors o crudelis Amantum!)
Orta fuit, subito quin tristibus occidit umbris.
Jamque pruinoso contristans frigore Coelum
Horrida bruma venit. Nautis inimicus Orion
Desaevit; Boreasque atros ad littora fluctus
Agglomerans, imis e sedibus excitat aequor.
Non jam descendit cupidus mercator in altum,
Pauperiemque pati discit; stat navita portu
Sollicitus, metuitque ratim committere vento.
At nil te flectunt, animis invicte Leander,
Nimborum coelique minae; non te aspera ponti
Intercludit hyems, nec territat auster euntem.
Taedia nulla viae, te nulla peric'la morantur,
Dum Fax alta vocat; Fax o malesida! -- Sed Hero
Quid sibi surda velit? Fremitusne audire profundi
Nec ventos poterat? Si men's non laeva fuisset,
In vacuo certe jacuisset frigida lecto.
At (sic Fata volunt, Fatisque valentior ipsis
Sic jam suadet amor.) Dat nuncia signa Lucernae,
Inque sui funus tedam gerit ipsa Mariti.
Nox erat, and piceo velamine Jupiter astra
Condidit; insurgunt Euti, ruptique fragore
Coeperunt reboare poli; quum Numinis instar
Aequorei exuperans fluctus, animosa Leander
Pectora Neptuni per spumea dorsa ferebat.
Continuo effusos accendens ignibus imbres
Tempestas sine more furit; tota aequora Triton
Vexat, and ingenti per longa volumina tractu
Aestuat unda ferox; montes tolluntur aquarum,
Quos praerupta putes infer cacumina coelo.
Mox crebrescit hyems, omnique a part ruentes
Consligunt venti; totis cum viribus Eurus
Involat in Zephyrum, Boreasque obmurmurat Austro.
Interea Juvenis subiens extrema malorum
Gurgitis in medio, vicibus jactatur iniquis,
Atque aegre sua membra trahens sic ora resolvit.
Dii quibus imperium pelagi, quibus aequora curae,
Hoc miserum servate caput! Dare reddere terris
Hanc animam! Tuque o patrio Venus orta profundo,
Nunc adsis, nunc affer opem! Tibi siqua potestas
In mare; siqua tibi nostri sint cura dolores.
Parce precor, Borea! Quid iter conaris Amanti
Claudere? Tempus erat, cum vel tua frigida quondam
Ignibus Actaeae caluerunt pectora Nymphae.
Haec and plura dedit moribunda voce; canoro
Turbine diripiunt pereuntia verba procellae.
Hinc spes omnis abit. Vano conamine fluctus
Tendit in adversos, dum languida crura manusque
Deficiunt; quocunque vagae rapit impetus undae,
Defertur quasi truncus iners, liquidamque patenti
Singultans bibit ore necem: Et jam morte gravatos
Atrollens oculos, trepidantia lumina Tedae
Suspicit, atque atras vanescere vidit in umbras.
Vidit! Et in longum fugientes clausit ocellos.
Sestias at lecto jacet irrequieta, nec unquam
Solvitur in somnos; sed magno fluctuat aestu
Curarum; and secum reputat, quae causa morantem
Detineat, vel quae premerent mala Fata Leandrum.
Protinus, ut primum roseos detexerat ortus
Lucifer, exiluit thalamo; camposque liquentes
Anxia prospectu longo metitur ab arce
Praelustri; si forte illum, ductrice relictum
Luce, per ignotas errantem cerneret undas.
Vix mare lustra'rat, cum spumas inter and algam
Aspicit, ecce, suae propter fundamina Turris,
(Horrendum visu!) foedata cadavera tabo
Heu, nimium been nota! Comas and pectora rumpit;
Foemineisque replens ululatibus aethera, saltu
Demissam in praeceps scopulo se infligit acuto.
Sic pereunt miseri, sed uterque fidelis, Amantes;
Qui non a sese poterant vel Morte revelli.
Fragmentum Libri Quinti Poematis vere Divini, quod Paradisus Amissa
inscribitur, a Johanne Miltono Anglice conscripti, Latino Carmine donatum.
[ Ne forte initio nimis abrupto offendaris, Lector Benevole; paucis te
praemonitum velim, Haec esse verba Evae somnium suum Adamo narrantis. Nimirum
Diabolus, Angelica forma indutus, a Poeta fingitur Evae in somnis apparuisse,
fructusque vetitos decerpsisse, decerptos gusta'sse; Ad quod facinoris
audacissimi Eva statim horrescit; dum Ille e contra videtur ineffabili quadam
voluptate atque laetitia perfundi.]
AST ille exultat, memorans; -- O coelitus Arbor
In Terram demissa! Tuos dulcedine foetus
Luxuriare dedit facilis Natura; sed illis
Gratia major inest, potior quoniam ipse Negatis.
Sed quare, Gusta'sse, nefas? Anne invida coeli
Numina sic statuunt? o vos dulcissima Divum
Fercula! Quae primo leviter si tangeret ore
Mortalis; subito in Numen Mortalis abiret!
Hac etenim virtute Bonum dotatur; ut omnes
Cum sese in parts late diffuderit, inde
Grandescat, Fontique suo accumulentur honores.
Ergo age, cedo manum, o summi pulcherrima Proles
Et decus Artificis! Foelix ego non tibi munus
Invideo: Foelix jamjam, foelicior ipsa
Protinus evades, at non formosior unquam.
Accipe; tu posthac Divos numeraberis inter
Diva potens: Terraeque gravi compage solutam,
Ire per aethereos tractus, Superumque juvabit,
Quas hoc per facinus meruisti, invisere seeds.
Dixit; and accedens, pariter simul admovet ori
Poma meo. Ambrosius per nares usque palatum
Transit odor, stimulatque novum sub ventre furorem.
Nectareas (invita licet) sub imagine noctis
Arripio ore dapes. Ambo super ardua coeli
Extemplo rapimur; terramque aequorque videmus
Desuper in latum gemino porrecta sub axi.
Limen at insuetum dum sic ego miror Olympi,
Sidereamque viam calco; malefidus in auras
Vanescit subito Ductor, miseramque reliquit
Aere pendentem horrendae sub concava Lunae.
Nec mora, cum tacit in terram delapsa, videbar
In somno somnum capere. At mihi qualia mentem
Gaudia tenta'runt, ubi primum lumina Morpheus
Deseruir! Quoties tot Crimina mente revolvo;
Me dormisse, juvat! Referenti talia conjux
Ingemit; ac moesto has depromit pectore voces.
O mea vita! Mei Pars optima! Me quoque turbant,
Et moerore pari afficiunt tua somnia mentem.
Somnia, ni fallor, (Deus omina laeva secundet!)
Orta malo! Verum unde malum? Sine labe creatam
Te totam Deus implet. At, o mea dulcis Imago,
(Ut nosti) plures habitant in pectore Vires
Plebeiae humano, Ratio quibus imperat instar
Reginae; huic agilem. Phantasia. proxima sedem
Vendicat, aerias pingens in Mente figuras,
Et rerum simulachra, foris penetrantia sensus;
Has Ratio Ideas jungit, vel dividit; unde
Cognitio nostra exoritur. Sed membra quiet
Dum resoluta jacent, solio Regina recedit,
Inque vicem ascendit Phantasia mima, reducens
Praeterita; and varias rerum nullo ordine formas
Componens, nova monstra parit. Sic nocte videmus
Centauros, hircumque gerentem cornua cervi;
Sic transacta die, rursus molimur. In atro
Non aliter somno tu, sole cadente loquelas
Hesternas, recolis, long majoribus auctas
Portentis. At pone metum; vel Numine dignum est
Concepisse nefas solum: Non Crimina labem
Inducunt Animae maneat modo casta voluntas.
Quam somno patra'sse piget, succumbere culpae
Qui poteris vigilans? Ideo ne pectus inanes
Discrucient curae; nec tristia nubila Fronti
Insideant; fronti, qua vix formosior ipsi est
Aurorae, oceani cum primo emergit ab undis.
Quin age, nos dudum placidi per prata labores,
Ipsi nos fontes, atque ipsa arbusta voca'runt.
Te jam caltha manet pretioso rore gravata;
Te rosa, cui totos injussa recludit odores.
His animum dictis cum jam permulserat, Evae
Defluit ex oculis furtivo gemmea lapsu
Guttula; quam roseis, qui tunc per colla fluebant,
Crinibus abstergens, alias effundit; Adamus
Has pendere videns dubias in margin ripae,
Oscula luminibus figit, liquidosque smaragdos
Ebibit: Ac sponsae lachrymas gratatur obortas,
Tanquam signa, pios nimium, confessa timores.
Jamque ambo laeti properant in aprica; sed altae
Vixdum permensi nocturna palatia sylvae
Attigerant Phoebi radios, (qui Thetidos almae
E gremio ascendens, Paradisi lampade montes
Sparsit, and aurato jussit ridere color.)
Cum proni genua inflectunt; camposque patentes
Immensi resonare docent modulamine lauds
Numinis; ut mos est, quoties Aurora reportat
Laeta diem. Semper variis modulamina verbis
Aptantur, quae sponte fluunt; nec copia fandi
Larga deest; totum spirant praecordia Numen,
Quandocunque illis placeat seu, more precantum,
Enarrare Dei lauds fermone soluto,
Sive ornare velint numeroso Encomia versu;
Quem vel Threicius plectro si pangeret Orpheus,
Deterior potius fieret quam acquireret ullos
Inde novos (quamvis sit dextra arguta) lepores.
Ad coelum erecto vultu, concentibus auras
Suaviloquis implent, dum talia voce profantur.
Quocunque aspicimus; seu vasta volumina Coeli,
Seu Terras Pontumque vagis metimur ocellis;
Omnia, Sum Pater, tua sunt. Te cuncta fatentur
Authorem; in cunctis pulcherrima fulget Imago,
At ne pulchra quidem, Tecum collata, videtur.
Vos, qui sidereum circundatis aethere summo
Regis inaccessi solium radiante corona,
Aligeri; augusto ac semper pendetis ab ore
Attoniti; (been nostis enim) vos pangite Lauds,
Pangite, dum terras divinum carmen ab alto
Pertingar, terrisque iterum super astra resultet;
Pangite perpetuos, de Numine pangite, versus!
Tu, qui flammigeri mundi nitidissimus Orbs
Ducis, anhelantes praeceps quum Phoebus in undis
Mergit equos; tecum vel pignora certa diei
Promissi revehis; tu, Phosphore, clarius ipso,
Effulgere tuo facias cum sydere Numen.
Sol, qui per Terrae vegetantem viscera flammam
Insinuas, Mundique Oculus clarissimus audis;
Quascunque invisis gentes, quoscunque recessus
Ignotos, tu fare tui praeconia Phoebi,
Qui tibi purpureae frontis largitur honores.
Tu quoque fraternos quae nunc petis obvia currus,
Nunc fugis, incedens Regina per aetheris aulam
Stellarum comitante choro, qui pendulus axi
Volventi assidue circumgyratur in orbem;
Vosque per ambages fluidi palantia campi
Sydera; vos Sphae^ae, vocalia plectra moventes
Ad numeros; laudate Deum simul omnia, verbo
Qui potuit Lucem pigris excire Tenebris
Vos etiam, Rerum genitalia Semina, primo
Quae Natura parens ingenti excluserat alveo;
Tot narrate modis Domini praeconia, quotquot
Corpora sub dias renovata emittitis auras.
Vos etiam, tenues Fumi Nebulaeque volantes
Stagna super, fusco vel culmina montis amictu
Cingentes, radiis dum vellera Phoebus inaurat
Extrema; Aeterni vos tollite in ardua lauds
Artificis; vario seu jam vestire color
Coerula, seu tostos rorare vaporibus agros,
Surgitis in nubes; diffundite nubibus altis,
Atque per arentes, Domini praeconia, campos.
Vos Domino, lenes Venti, ingeminate susurros:
Turbine vel sylvas perflante, cacumina Pinus
Procerae sinuate Deo, and procumbite Quercus.
Vos gelidi Latices, per gramina murmr laeto
Reptantes, Dominum laudate loquacibus undis.
Illius in laudem, Volucres, plaudentibus alis
Deproperate melos blandum per guttura, coelo
Dum liquido audaces urgetis in astra volatus.
Illius in lauds, vos cuncta trahentia lumen
Aethereum, unanimis attollite vocibus Hymnos;
Seu vada coerulei sulcatis inhospita ponti,
Sive gradu elato frondosa per avia cursum
Ducitis, aut longo quae volvitis agmine cauda
Pulveream per humum: Vos omnia conscia testor,
Vos narrate, Dei si lauds immemor unquam
Vel nascente die, vel decedente, silebo;
Neve meum referet carmen convallibus Echo.
Magne Opifex rerum! Tu praesens usque memento
Impertire Bonum nobis. Si forte tenebris
Nox infausta Malum celaverit; o Deus alme,
Disjice, nigrantes ut Sol modo dissipat umbras.
Talibus innocui orabant; and nubila mentis
Turbatae subito ausugiunt, redeuntque serena.
Tum solitas, inter stillantes nectare flores,
Ad curas iter accelerant; ubi siqua comantes
Luxuriosa nimis ramos expanderit arbor,
Rescindunt: Vel siqua premat jam nubilis herbam
Vitis, ad amplexus ducunt; quae protinus ulmo
Brachia lascive innectit, sterilemque mariti
Vestit adoptivis truncum, pro dote, racemis.
His ita detentos curis miseratus ab alto
Prospexit Pater Omnipotens, volucremque Ministrum
Compellat Raphael, qui se sociare Tobiae
Dignatus, monstravit iter quo tutus iniret
Conjugium toties nuptae fatale Puellae;
Quemque his alloquitur dictis, ac talia mandat.
Cernis ut insolito Tellus commota tumultu
Ferveat, and quantis agitavit pectora curis
Humanae Proli Satanas; qui nuper Abyssum
Emensus vastam, Paradisi moenia saltu
Transiit hesternae per amica silentia lunae.
Jamque dolos animo vafro meditatur, ut Illis
Corruptis omnes possit vitiare futuros.
Vade age, colloquiis reliquum consume diei
Cum socio, tanquam been notus amicus, Adamo;
Qui nunc aestatem fugiens, sub frondis opaco
Tegmine, vel reficit placido sua membra sopore,
Sive famem relevat. Sermones inter agendum,
Saepius inculca Coelestis gaudia vitae;
Qualem si cupiat, modo perstet firma voluntas,
Velle sat est. At velle potest; nam nulla coercent
Fraena voluntatem: Tamen est mutabilis. Ergo
Praemoneas, nimium ne jam securus Aberrer.
Insuper ostendas, quam saevo obsessus ab host
Discrimen patitur; qui deturbatus Olympi
Sedibus, aethereas aliis nunc invidet arces,
Atque viam tentat praecludere. Conscius armis
Se nil posse, dolos varias and callidus arts
Fabricat. Haec summa est, hic nostri nuncius esto;
Ne, non praemonitus, postquam peccaverit ultro,
Ignotae poterit fucos obtendere Culpae.
Illustrissimi Principis FREDERICI GULIELMI, Electoris Brandenburgensis, etc.
Exequiae, Anno 1688.
TEutonicos inter planctus, and moesta Codani
Murmura fluctisoni, pastor dum quisque sub ulmo
Rupibus ac sylvis modulatur arundine carmen
Funereum, and resonae jactant ad sydera valles;
Da quaeso, Frederice, tuis ut Manibus ultro
Advena supremos etiam persolvat honores,
Assideatque tuo plorans mea Musa sepulchro.
At qua laud virum, quo tanti nominis Umbram
Elogio exornem, quem non laudaverit aetas
Ulla satis? Quali gemitu, quantoque dolor
Prosequar, ulla satis quem non defleverit aetas?
Fulmineae vires dextrae, bellique labores
Assiduos, fusasque acies, ereptaque signa
Hostibus e mediis, alios, fortasse juvabit
Dicere; Pierides, sed nos majora canamus.
En, jacet Austriaci summum decus atque fidele
Praesidium Imperii! Jacet invictissimus Heroes!
Quem non ausus erat (si qua est ea gloria) Gallus
Innumeram oftentans aciem, rapidisve Polonus
Acer equis, gladio jactisque lacessere telis.
Suedia bellatrix non jam conatur, ut olim,
Imperii fines calido proferre sub austro;
Sed contenta suis, Arctoae frigora brumae
Dura pati gaudet. Nec Magni nomen Adolphi
Usque adeo jam grande sonat. Vix ille tremendus
Hector, Odera, tuas unquam soedaverat undas
Sanguine Germano; nec tot sua tempora lauris
Induerat, noster si tunc regn'asset Achilles.
O gens chara Deo! Tibi quam felicia regna!
Quam nivei fluxere dies! Quamque ubere laeto
Risit opimus ager! Quid non sperare licebat
Principe sub tali? Qui dum perterreat hosts
Vel fama ingen^i; sine bello victor, ovantem
Per populum incedit, magnusque in pace triumphat.
Ceu leo, desertis late qui regnat in oris
Ardentis Libyae, vasto dum fusus in antro
Et requiem and frigus captat; si forte vel ursa
Hispida, vel tigris, recubantem aspexerit, aures
Demittens pavidas tacito per devia cursu
Aufugit, atque ultro dominum, regemque fatetur.
Roma suos tandem, nimium ventosa, Catones,
Fabricios, Decios, Curiosque efferre sub astra
Laudibus absistat: proque illis omnibus unum
Nominis augusti Fredericum fama loquatur.
O quam pulchra tenet diae Virtutis imago
Nos plane attonitos; dum te, Gullelme, tuemur,
Inque tua fronti geminam radiare Coronam!
Justitiamne prius mirer, clarissime Regum,
Sive Deos erga pietatem? Totus in illam,
Totus in hanc fueras incumbere visus; utramque
Sic tamen exercens ut vel neutrique deesses.
Non tibi erant cordi lautae convivia mensae,
Non aliena Venus; nec pectora mascula fregit
Persica luxuries. Testor tua robora dextrae,
Atque gravem, rapido quam turbine torseris, hastam:
Testor and illustres, charissima pignora, Natos,
Ordine qui longo numerantur; testor and annos
Nestoreos, niveumque verendae frontis honorem.
Sic, ter magne Heroes, variis cumulate Deorum
Muneribus; tandem, titulis and plenus and aevo,
Haud cadis, at placide moriens procumbis in urnam!
Hactenus ipse tuo moerens, Germania, damno
Ingemui. Verum, ecce, nova uberiorque doloris
Exurgit mihi materies! Nam sors tua dura
Afficit haudquaquam leviori clade Britannos.
Occidis, o nostrae non ultima gloria Gentis!
O Britonum praedulce decus: Tibi coerula quanto
Vitta Periscelidis nostrae per colla decore
Serpebat! Sonipes victor dum proterit Hydram
Luctantem, ecce, tuo pendens de pectore, vires
Inde novas animosque in praelia far videtur!
Occidis! Immerito qui non audire solebas
Strenuus Angliacae Fidei tutamen and ultor.
Ah, quoties meminisse juvat, charissime Princeps,
Quam late expansis ulnis, quam front benigna
Excipis hospitio Fratres, quos effera Romae
Saevitia (infandum!) patriis proscripserat arvis
Nuper, and ignotum jussit migrare per orbem.
Dumque fere exhaustos jam casibus, omnium egenos,
Urbe, domo socias; clades ac vulnera, saevi
Quae dederant Galli, plusquam pensantur ab Ipso.
O vos felices! Si sic revalescere Divi
Concedant Miseris; quem non, Periisse, juvaret?
I nunc, si lubeat, jacta vegrandis, inermi
Insignes de gente tuos, Lodoice, triumphos.
HIBERNIA PLORANS, Carmine Pastorali, Melibaeus, Lycidas, Alexis
INTERLOQUUTORES, Anno Dom. 1689. Mense Julii.
Melib. UNde, and quo, Lycida? Quid vult sibi mantica tergo
Ista appensa tuo? Cur tu quoque, noster Alexi,
Usque adeo festinus iter moliris; and altos
Creber anhelanti gemitus a pectore ducis?

Lycid. Haud vacat effari (nam longa est fabula) nostrae
Quae sit causa viae. Jam vix ereptus ab Orci
Faucibus horresco; and si me non ludit imago,
Miles adhuc stricto supra caput imminet ense.

Alex. Quo fugiam? quae nunc misero mihi sylva latebras,
Aut quae saxa dabunt? En, o Melibaee, Deorum
Munere, per medios hosts, per tela, per ignes
Huc tandem elapsi pervenimus!

Lyc. Audin', Alexi,
Quadrupedantis equi sonitum? Fremit ecce tubarum
Clangor, and attonitas jam nunc diverberat aures!

Melib. Omnia tuta times, Lycida. Quae somnia narras?
Quos audis lituos? Vanam hanc precor exue mentem.
Circumquaque silent late loca; nec levis usquam
Populeas inter frondes movet aura susurros.
Quo properas? Nonne ipse vides, quam terra dehiscat
Sole sub ardenti, medium qui servidus alto
Jam vehit axe'diem? Mecum recubare sub umbra
Quid vetat? Antiqui si non sis prorsus amoris
Immemor; antiquos paulum recitemus amores.

Lycid. Nescis, ah Melibaee, meos quam densa malorum
Turba sinus agitent! Ibi non locus ullus Amicae.
Nil mihi formosa cum Phyllide: Nec mihi rursum
Dulcis erit (quondam gratissima) fistula curae.

Alex. O felix Melibaee! Tuo quae mitia ruri
Numina jam praesunt? Pastores inter Ibernos
Unicus es, quem nulla Deorum exercuit ira.
Nos patriae fines and dulcia linquimus arva;
Nos patriam fugimus: Gelido tu susus in antro
Fronde super viridi, cantas Amaryllida sylvis
Vicinis; referunt dociles Amaryllida sylvae.

Melib. Usque (fatebor enim) licuit mihi dicere, ab illo
Tempore, quo nostras Princeps Jacobus ad oras
Appulit; "Haec mea sunt; procul hinc, procul ite latrones
Armigeri! Vobis non hos consevimus agros.
Ille idem haec nobis dedit otia; perque virentes
Ad libitum jussit campos errare capellas.

Lycid. Non equidem invideo, bone vir. Sic notus Ulysses?
Romulidum sic nota fides? Vel dona ferentes
Romulidas certe timeo. Ne creed; caveto,
I fuge, dum poteris: Viridi latet anguis in herba.

Alex. Me miseret, Melibaee, tui! Quem vafer inermem.
Hostis in amplexu fovet, ut praecordia ^elo
Certior attingat. Sic noram saepius ^oedum
Liberiore gradu per pascua laeta vagari,
Quo tandem imbueret jam victima pinguior aras.

Melib. An cadit in quenquam tantum scelus? Absit, Alexi,
Absit, ut ascribam tam ferrea sceptra Jacobo!
Dent meliora Dii!

Alex. Quorsum mihi sceptra Jacobi
Occinis? Ille suo nunc porrigit ora capistro;
Durumque agnoscit Dominum: Quin haud pudet ipsum,
(Proh foedum auditu!) Gallo sub Rege mereri.
Gallia enim, toti quae vult dominarier orbi
Per fas atque nefas, etiam haec in Regna rapaces
Injecit furibunda manus. Bella, horrida bella,
Hinc modo grassantur nostros impune per agros.

Melib. Certe equidem miranda refers. Verum unde petita?
Credo quod a triviis; ubi mendax Fama loquaci
Turbae hominum vanis replet sermonibus aures.

Alex. O me felicem, mihi si novisse liceret
Haec solum a vano populi sermon! Sed horum
Pars ego magna sui: Quaeque ipse miserrima vidi
Hisce Oculis, ea sola tibi jam narro.

Lyc. Dolores
Infandos renovare jubes, Melibaee. Cupido
At quoniam te summa tenet cognoscere, fato
Quo sumus oppressi; casus, en, accipe nostros.
"Forte, per occiduum quum jam devexus Olympum
Sol urgebat iter, mecum consedit Amyntas
Fronde sub ilicea: Passim per mollia campi
Gramina ludebant saturae cum matribus agnae.
Sedulus ille parat Galateae serta puellae
Florea; dum calathos ego lenti vimine hibisci
Texebam: a tergo confestim sylva fragore
Horrendum insonuit; subitoque aerata caterva
Emicat, and strictis circum nos funditur armis.
At quid multa? Greges inter captivus Amyntas
Ducitur; ipse, bonus pedibus, per devia sylvae
Aufugio, and coryli densis me condo sub umbris.
Sic gladium evito: Sed postquam Luna quadrigae
Bis niveos apta'rat equos, dum lustra ferarum
Inter and anfractus erro; mihi pallida vultum,
Rugosas macilenta genas, obsistitur ipsos
Ante oculos malesuada Fames, arcumque sagitta
Instruit, intentatque atroci vulnere mortem.
Heu! Quid agam? Quo me vertam? Sententia demum
Haec sedet; ut referam gressus, propriosque revisam
Jam vacuos (mecum sic rebar) ab host penates.
Regredior; nec long aberam, quum scena dolorum
Altera se pandit. Nigris obducta favillis,
Flammarumque globos alto agglomerantia coelo,
Fumant tecta Casae. Clara ter voce maritam,
Ter natum appello: Sed nil mea fida Neaera,
Nil mihi clamanti respondet charus Iolas.
Protinus horrore obstupui; nervisque solutis
Genua labant: Et si non opportunus Alexis,
Illac forte viam tendens, subvenerat aegro,
Prolapsoque manum porrexerat; ipse sub umbras
Fugissem, foelix socius tibi, dulcis Iola!
Nec jam (ah, taedet enim) coeli convexa tuerer.

Melib. O Lycida, nimium duris exercite fatis!
Quas tecum lachrymas, aut quae suspiria fundam
Digna tuo casu? Si vel truculentior essem
Tigribus, aut quamvis triplici durata metallo
Corda forent; possem vestris afflere querelis.

Alex. Quid faceres, Melibaee? Tuos quae flumina vultus
Implerent? Si mill agri vastata videres
Jugera, direptasque domos, eversaque templa,
Clademque stragesque serox quas edidit Hostis
Haud procul a fluvio, muros qui proluit urbi
Sat bello clarae, gelidam qua vergit ad Arcton
Haec Regio infelix. Illic bacchatur Enyo
Undique; and ejectis mendicant arva colonis.
Pastor ibi, incultos per montes avius errans,
Nunc ad saxa gemit, precibus nunc Pana fatigat;
Pan minus a precibus, gemitu quam saxa moventur.

Melib. Anne Deus noster solito pro more benignus
Esse negat? Neque curat oves, oviumve Magistros?
Haud credam. Lie. Iratus certe Pan ista reliquit
Rura; nec immerito. Nam dudum Sacra prosana
Capripedis Fauni temera'runt Illius aras.

Alex. Admonuit recte Lycidas, Melibaee; mihique
Suggerit, ut dicam? propius quod spectat Alexin.
"Pinguis ubi late nitidos Ultonia campos
Porrigit; in medio, piceis atque ilice nigra
Stat Nemus umbrosum: Pietas antiqua Parentum
Hoc sacrum voluit Pani, propriumque dicavit.
Hic ego votivum nostris ab ovilibus agnum
Ante focos caesurus eram; jamque hostia cultro
Ingemuit, multusque cruor tepefecerat herbas.
Quum subito Fauni, and reliquorum Semideorum,
(Qui silvas habitant numero plus mill) sacerdos,
Milite utrumque latus stipante, irrumpit; and ore
Intonat: Horrendo sonitu nemus omne remugit.
Interea trepidus nequicquam altaria circum
Volvor ad amplexus; nequicquam Panos asylum
Confugio: Sumunt etiam hinc mea crimina pondus.
Protinus abripior galeato Judice coram
Siftendus. Causa indicta; (quod vita supersit,
Vestrum est, o Superi!) tectoque exutus, and omni
Armento, aeternum patriis arcendus ab arvis,
Mittor in exilium. Vos, o mea rura, valete!
Ite mei, felix quondam pecus, ite juvenci!
Ecquis erit posthac, qui vos ad pinguia ducet
Prata; vel, aestivum sidus quum torret aristas,
Densa dabit patulae vobis umbracula fagi?
Ecquis erit posthac, qui vos, jam vomere duro
Languentes, Placido cantu mulcebit avenae?
Ite mei, felix quondam pecus, ite juvenci!

Melib. Sis precor aequo animo. Non haec sine numine Divum
Eveniunt, o Alexi! brevi post tempore (siquid
Fert mea men's praesaga) dabit Deus his quoque finem.

FINIS.
Books Printed for, and Sold by Thomas Speed, at the Three Crowns near the
Royal Exchange in Cornhill, 1694.
THirty Six Sermons, viz. 16 Ad Aulam. 6 Ad Clerum. 6 Ad Magistratum. 8 Ad
Populum. With a large Preface. By the Right Reverend Father in God, Robert
Sanderson, late Lord Bishop of Lincoln. The Eighth Edition, corrected and
amended. Whereunto is now added the Life of the Reverend and Learned Author.
Written by Isaac Walton. Folio. Price 15 s.

A Sermon at the Funeral of the Reverend Mr. Thomas Gray, late Vicar of Dedham
in Essex; preached in the Parish Church of Dedham, Feb. 2. 1691/1692, ^^ With a
short Account of his Life. By Joseph Powell, A. M. Rector of St. Mary on the
Wall, in Colchester. Price 6 d.

An Anatomy of Atheism. A Poem. By a Person of Quality. 4o. Price 6 d.

Conversation in Heaven. Being Devotions; consisting of Meditations and
Prayers, on several Considerable Subjects in Practical Divinity. Written for
the Raising the Decayed Spirit of Piety. By Lawrence Smith, L L. D. Fellow of
St. John's College in Oxford, 12 mo. Price 2 s.

Lusus Amatorius: sive, Musaei Poema de Herone and Leandro, e Graeca in Latinam
Linguam Translatum. Cui Aliae (tres scilicet) accedunt Nugae Poeticae. Authore
C. B. e Coll. Di. Jo. Bapt. Soc. 4 o. Price 6. d.

Tachygraphy: The most Exact and Compendious Method of Short and Swift Writing,
that has ever yet been published by any. Composed by Thomas Shelton, Author
and Professor of the said Art. Approved by both the Universities, 8 o. Price 1
s.

Z^iglographia: Or, a New Art of Short-Writing, never before published; more
Easy, Exact, Short, and Speedy than any heretofore. Invented and Composed by
Thomas Shelton, Author and Teacher of the said Art. Allowed by Authority, 8 o.
Price one Shilling.

Ind^^ Rhetoricus and Oratorius, Scholis, and Institutioni tenerioris aetatis
accommodatus, cui adjiciuntur formulae Oratoriae, and Index Poeticus. Opera and
studio Thomae Farnabii. Editio Novissima prioribus emendatior, 12 mo. Price 1
^. 6 d.


