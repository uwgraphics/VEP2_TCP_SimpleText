MENSA LUBRICA MONTGOM: ILLVSTRISSIMO DOMINO DN^O EDWARDO Baroni de Cherbury.
ROboreus longo se porrigit aequore Campus,
Adsimilis Mensae Crebro Tibicine fultus,
Deviet a justae ne qua Libramine normae:
Hunc (ubi sepositis placuerunt otia curis,
Et coiere, suae quibus est fiducia dextrae)
Pervolitant specie mummorum, argentea Turba
Orbiculi, and vario celebrant certamina cursu.
Romani credas spatium te cernere Circi;
Aut stadium Elei, lustro redeunte, Tonantis.
Vtque Coloratas mirata est Roma Quadrigas,
Et Prasino, Venetoque suo sua factio plausit:
Sic and nos pictae studia in contraria scindunt
Laminulae, and teretis facies non una Metalli.
Hinc favor, and Parts, strepitu cava personat Aula.
Ira procul male suada, and Ravo gutture Rixa.
At Tu, qui primo ordiris certamine Mison,
Compressum extremis digitis, and pollice summo,
Deinde ita libratum tantundem ut distet ubique
A facie Tabulae, vi prorsum impellito Discum,
Vi modica. namque hic non bruto robore, quantum
Consilijs opus est. Leges ante omnia disce,
Et servare Modum. Nam si violentior ibit,
Emenso stadio praeceps ruet, Alveus illum
Excipit extremae commissus margin Mensae,
Sandapilae similis, duroque immitior Orco.
Vnde datur reditus nulli, sors omnibus una;
Seu plumbi ignavi Massa est, seu divitis Auri.
Sed neque si poenam meruit temeraria Virtus,
Segnities placeat, dextram comitatur inertem
Et pudor, and risus, cassique infamia jactus.
Est quae transuersam distinguit Linea mensam,
Hanc superare tibi sit cura. nec ardua res est.
Namque avido distat de quo modo diximus alveo,
Quantum bis Cubitus, pes ter repetitus, adaequat.
Nec septum hoc superasse sat est. contemnitur ho(...)
Qui timet, and tuta pavidus subsistit arena.
Pergendum porro; ille meis fervente Duello
Militet auspicijs, vere ille Argenteus orbis,
Et dignus splendore suo, qui Carcere pernix
Evoiat, and (cursum accendens tenui stridore)
Lineolam post se linquit, neque limine Campi
Contentus, summa gaudet consistere Meta.
Illum hosts oculo obliquo videre, graduque
Deijcere, and merito certant spoliare Triumpho:
Sed socij fido circumstant agmine, Terga
Claudentes, and utrumque latus, vitamque sodali
Morte sua redimunt. Toto cum tinnula Campo
Bella sonant; Virtus, Dolus, Ars, Sors, omnia misc(...)
Praecipue quando emissus Moderamine certo
Orbiculus, spatio summo sese insinuavit,
Distat ab extrema bino quod Pollice, Mensa;
Huic geminum decus, hic Miles duplicarius esto.
At si quis multum Virtuti fisus, and arti,
Fatalem Alveolum haud metuit, Tabulaeque supre(...)
Haesit, and eminulus subjectum despicit Orcum,
Intrepido vultu vestigia pendula librans;
Huic summum est pretium, Triplici hic praefulget h(...)
Qui si oppugnatus, nusquam statione recessit,
Servavitque locum, neque deflevere cadentem
Maerentes socij, plausu super aethera tollunt.
Stat juxta, and niveis Victoria concrepat alis.
Hos ego nec Manibus doctus, neque ludere Musa
Docte Baro expressi te fretus Apolline Versus.
D. T. C: T. ^ T. M

OXONIAE Excudebat LEON. LICHFIELD Academiae Typographus. A. (...)


