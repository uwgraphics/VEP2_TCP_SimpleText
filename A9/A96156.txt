Sub Obitum Viri Spectatissimi, GEORGII JAMESONI, ABREDONENSIS, Pictoris
Eminentissimi,
Lachrymae.
GEntis Apollo suae fuit ut Buchananus, Apelles
Solus eras Patriae sic, JAMESONE, tuae.
Rara avis in nostris oris: Tibi mill colores,
Ora tibi soli pingere viva datum.
At Te nulla manus poterit sat pingere; nempe
Lampada cui tradas nulla reperta manus.
Quin si forte tuas vatum quis carmine lauds
Tentet, id ingenii vim superabit opus.
Quicquid erit, salve pictorum gloria, salve:
Aeternumque vale Phosphore Scotigenum:
Phosphore, namque tua ars tenebris prius obsita caecis,
Fors nitidum cernet Te praeeunte diem.
Tumulus Ejusdem.
COnditur hic tumulo JAMESONUS Pictor, and una
Cum Domino jacet hic Ars quoque tecta suo.
Hujus ni renovent cineres Phoenicis Apellem;
Inque urna hac coeant Ortus and Interitus.
Ejusdem Encomium meritissimum.
SI pietas prudens, pia si prudentia, vitae
Si probitas, omni si sine labe fides;
Partaque si graphio Magnatum gratia, dotes
Nobilis ingenii siquid honoris habent;
Si nitor in pretio est morum cultusque decori,
Et tenuem prompta saepe levasse manu;
Aemula si Belgis Italisve peritia dextrae
Artifici laudem conciliare queat:
Omne tulit punctum JAMESONUS, Zeuxe vel ipso
Test; vel hoc majus Graecia si quid habet.
Amoris indissolubilis ergo DAVID WEDDERBURNUS.

Ad Exemplar ABREDONIAE Impressum per Edwardum Rabanum, 1644.


