Statuta legenda in Admissione Baccalaureorum in Theologia, ad quorum
Observationem singuli tenentur.
MAgister Artium sedulus erit Theologicae atque Hebraicae Lectionis auditor,
quibus rebus annorum septem dabit operam, quo spatio bis disputabit contra
Theologiae Baccalaureum, semelque post quartum annum respondebit in Theologia,
concionabitur Latin semel, and semel Anglice in Academiae Templo, and semel ad
Crucem vel in Templo D. Pauli, infra annum post gradum susceptum, si legitime
vocatus fuerit, and justa causa non impediatur; and semel apud Burwell ad
assignationem D. Vicecancellarii. Et si hoc in tempore in Theologia profecerit,
per solennem inaugurationem Baccalaureus fiat. Si quis cupiens cooptari in
ordinem Baccalaureorum Theologiae, non responderit, nec opposuerit secundum
ordinem suprascriptum, is nihilominus poterit Baccalaureus fieri Theologiae, si
semel Doctori responderit.

Nullus ad interpretandum Canonicas Epistolas admittatur, nisi in sacris
ordinibus initiatus, and infra eosdem constitutus, praesentetur Universitati
post festum D. Barnabae, and citra festum translationis S. Martini.

Singuli qui hic Gradum aliquem subituri sunt, astrictos and devinctos esse se
intelligant, ut Statuta ac hujus Universitatis probatas consuetudines pro
viribus observent, utque ejusdem Universitatis pacem nullius rei praetextu
perturbent, quin eos qui sic pacem perturbare noverint, ad Cancellarium seu
ejus vices Gerentem quamprimum deferant: quod denique honorem hujus
Universitatis nostrae pro virili augeant, ornentque.

Quilibet Graduatus dum moram traxerit in nostro municipio, habitum habeat de
proprio, Gradui suo competentem, quo inceptionibus illius Facultatis cujus est
Scholaris interesse poterit.

Postremo, Statutis nostris cautum est, ne quis hic ad gradum aliquem
admittatur, nisi se obedientem fore Cancellario aut ejus vices Gerenti
juraverit, seque sua privilegia renunciaturum in quantum privilegiis and
statutis Universitatis contrariantur: Salva tamen semper compositione inter
Universitatem and Collegium Regale facta.

Jurabis quod haec omnia observasti and observabis, nisi aliter per gratiam ab
Academia concessam dispensatum tecum fuerit, sicut te Deus adjuvet, and sancta
Dei Evangelia.

Jurabis quod in Bibliothecam publicam admissus nihil quod ad ipsam pertinuerit
sciens volens corrumpes, Ex Decret. Academ. Jun. 1684.
aut imminues, nullum librum permutabis, auferesve, aut ipse per te, aut per
alium quemvis, nisi eo modo, iisque conditionibus, quae per Vniversitatis
decreta requiruntur: Quodque sis jure isto tuo sincere, and bona fide usurus,
atque omnino ita ut (quantum in Te est) nihil inde accrescat Bibliothecae
damni, Ita te Deus adjuvet and haec sancta Dei Evangelia.


