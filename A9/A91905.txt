Omnium futurorum contingentium certissima est in Deo praescientia.
NOn lepus occurrens, non mota sub aethere penna,
Non siquod laevis vocibus omen inest,
Nec Praenestinae, nec quas dant carmina, sorts,
Nec dubia praeceps alea jacta manu,
Efficient, coecis ut tradere casibus orbem,
Et nova Fortunae regna videre velim;
Aut inconsulto mundum decurrere coelo,
Aut tantum labi sydera surda putem.
Scire Deum certum est, Deus est in sortibus ipsis,
Eventusque (urna dissimulante) regit.
Inde superstitio Majorum nata, per arts
Sortilegas ipsum credit adire Deum.
Et Jove clamato, (magno si credis Homero)
Casside ab Argolica tessera missa venit.
Ipse etiam demens Fortunae cultor, in ipsis
Casibus ignarum non putat esse Deum.
Si loculos hausit perdenti, mota fritillo
Alea, vel multa cum cane rara Venus;
Numina compellat laesurus, and omnibus astris
Murmura pro votis invidiosa facit.
Alea qua caderet, Superos nisi scire putarit,
Sacrilegus cur sit, perdideritque nefas?
Seria jungemus tam magnis nomina rebus,
Ne sit ab exemplo causa minore minor:
Aut aliquem nervo male dissiliente sagitta,
Aut aliquem tecto tegula lapsa necat.
Aut aliquem transtris excussum turbine saevo,
In rate vicina blanda levavit hyems.
Fertur and (Onimium facilis clementia Coeli)
Pheraeo Regi vulnere parta salus;
Sed Deus haec ferri, Deus haec eventa procellae,
Et quid agat jaculum, quidque ruina, videt.
Ergo leves casus, sortemque levissimus error
Fecit, and in terris nomina nata dedit.
Quod supra nubes, supraque est sydera, Fatum
Occupat, aut titulo nobiliore Deus.
Praemotio physica non praejudicat libertati creaturae.
URnam moventi Sostratus Aeaco
Ausus profanum mittere jurgium,
Vitamque tutari nocentem,
Sacrilego petit ore Coelum:
Causatus ipsum Numen, and impiis
Necessitatem criminis inditam,
Legesque nascendi, suamque
Non sine Diis animam nocentem.
Authore Fato scilicet omnibus
Vitae notatam cursibus orbitam,
Qua capta ceu saxi tenetur
Carcere Caucasei Voluntas.
Fato tyrannorum ingenium impotens,
Fato esse furum sacrilegas manus;
Suumque peccatis, Deorum
Invidia, caput obligatum;
Praedone, praedonumque satellite
Vox digna, res est digna parum Deo;
Ligare Fato, quas beavit
Aetherea ratione mentes.
Ergo, movendo principium, Deus
Non vincla ponit motibus, and juvat
Motas facultates agendo,
Libera quo le ageret Voluntas.
Jun. 30. 1651. In Vesperiis Comitiorum. Resp. Mro Robotham Coll. Trin. Soc.


