Rachitis primario fundatur in constitutione naturali.
OLim cum Parcae filum secuere senile,
Jamque malis annisque graves e luce cadebant,
Ipsa lubens fatis veniam Natura rependit:
Est mistum pietate nefas, non utile pondus
Tollere de terris: sed (proh) nunc gnara malorum
Infelix Nemesis methodum, pejore triumphans
Pompa, laedendi mundi vitalia vidit:
Non spoliis contenta suis, audacius urget:
Nascentes morimur, viridi latet anguis in herba:
Et connata lues, ignota prioribus aevis,
Imminet exitio; Non incunabula sana:
(Seu Gentis, culpave sua, vitiove parentum)
Hinc gibbosi humeri, distortaque crura labascunt,
Languida pressa suo succumbunt pondere membra,
Nunc huc, nunc illuc, exemplo pinguis aristae,
Fertur, and incerto vacillat mobile dorsum:
Artus laxantur, caput inflatumque tumescit.
Non cor, non cerebrum primo conamine vexat,
Men's infracta manet, fragilis sed corporis usus,
Desertorque animi fallax sua munia prodit.
ERGO
Non casu impositum est, nec fictum nomen inane,
Part at, qua radix morbi fundata, petitum.
Actio non est ratio formalis Sanitatis.
VIdimus iratos properare ad praelia ventos
Carcere dimissos? fremituque insurgere, terras
Et coelum miscere, ac obvia quaeque tumultu
Insano rapere? Hos oculi premit Aeolus ictu;
Ad seeds revocat, luctantes carcere fraenat;
Dat pacem rapidis, coelo, terraeque quietem.
Vidimus undosi sopitas aequoris iras
Imperio, Neptune, tuo; frontemque protervam
In risus abiisse, minas posuisse severas,
Difficilemque hyemem coelo mutasse sereno.
Tuque valetudo, (quae Antiquis Diva Dearum)
Compescis morbos, bellum mortemque minantes
Humano generi, duplexque malum Ignis and Undae,
Humorum placide mulces, subigisque tumultus.
Pax Microcosmi, Naturaeque optima crasis,
Aegris das robur, morbisque furentibus offam.
Fe^sa minister^is,, so(...)o subeunte, quiescunt
Corpora, sana tamen; Nec fiunt protinus aegri,
Munere qui cessant. Quid enim? number claudus habetur
Qui non saltu agilique choro volat ocyor Euro?
ERGO
Non hic aeger erit, poterit quicunque valere,
Non qui agit, hic sanus; Qui valet, ille valet.
Jun. 30. 1651. In Vesperiis Comitiorum. Resp. Dre Stoyte Coll. S. Joh. Soc.


