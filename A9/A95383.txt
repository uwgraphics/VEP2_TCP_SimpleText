MUSICA.
TAnge lyram, tremulas arguto pectine chordas
Pulsa, deser^isque tuae Permessidos undis,
Phoebe Pater, gelidis Cami succeed fluentis:
Diva coronabit solennem Musica pompam.
Ponite, Pierides, tacitae solitaria Sylvae
Otia, and argutae jam tandem assuescite turbae,
Carmina Thymbraeo dicturae digna Chorago:
Diva coronabit solennem Musica pompam.
Tuque potens nemorum, cui dispare surgit avena
F^stula dul^isono comes addictissima plectro,
Pan, ^ades, and sacra cantum modulare cicuta:
Diva coronabit solennem Musica pompam.
Pendeat ex humeris eadem tibi barbitos Orpheu,
Quae modo Threicias traxit dulcedine rupes,
Et mutata suos distorsit flumina cursus.
Diva coronabit solennem Musica pompam.
Sum Chelyn, foelix Thebanae conditor urbis
Et nova percussis surgant tibi moenia nervis:
Tuque incantati pignus Delphinis, Arion,
A^t simili Citharam aut meliori pollice plaude:
Diva coronabit solennem Musica pompam.
Turba veni, plusquam harmonicis turba aemula cygnis,
Docta soni variare modos, and voce canora
Nunc Succrotillae sublimem ascendere scalam,
Nunc facilem rauco Basso mutare tenorem,
Turba veni and resonas imple concentibus auras:
Diva coronabit solennem Musica pompam.
Tuque o Pneumaticae sambucae docta Magistra,
Pernicem per fila move trepidantia dex tram,
Caecilia, and superas aequa modulamine sphaeras:
Diva coronabit solennem Musica pompam.
Impletur mensura Chori. Date vela secundis
Auris unanimes, similesque accendite cantus,
Dum tuba commissos medio canit aggere ludos,
Altaque rostra tenet, PURCELLO indoctior uno
Cantor TURNERUS, cui Musica dextera suaves
Designat modulos, atque index virga canoros
Ad numeros sursum nunc, mox librata deorsum,
Alternat melos, and phthongos nunc suadet acutos,
Nunc mutata graves operoso verbere pulsat;
Incipite unanimes, similesque accendite cantus:
Diva coronabit solennem Musica pompam.
O quot habes Veneres? quam blandas auribus ornas
Nostris insidias? quam grata, Musica, fraud
Captivas animos captivatosque moraris?
Seu mollem sectaris Hylan, seu torrida Nessi
Gestas ornamenta, gravis sub pondere molis
Deficis and nimio indulges, Alcide, dolori;
Tu modo sum chelyn, Line, conticuere querelae,
Et solitas animi vires novus induit Heroes.
Ambis infoelix duram, Polypheme, puellam,
Et lachrymas Galatea tuas and praemia spernit,
Usque tamen miserum cantus solatur amorem,
Mordac^sque tibi solvit tua fistula curas.
Dum canis ad Citharam spoliatae incendia Trojae,
Phemie, and errantes aliena per aequora Graecas,
Extorques memori sponsae palantis Ulyssis
Assiduas lachrymas deside^umque mariti,
Qui mox in simili paries oblivia chorda.
O quanta es, quae saxa moves, sylvasque sequaces
Ducis and horrendi fauces expandis Ave ni
Solo commendanda tuo Dea Musica cantu!
Almae festivus custos and gloria Grantae,
Cui strinxit nodosa pedes hesterna podagra,
Advolat huc sanusque tua reditu^us ab ara est.
Lauta haec foemineae gentis spectanda corona
(Quam non tam vitae, non torquet cura pudoris,
Quam formae jactura) malae contagia pestis,
Quae metuebat heri mediam grassata per urbem,
Spernit and irridet; solisque intenta Choristis
Musica sola sapit, jucundoque oscitat ore,
Nescio quis Deus incantans mihi fascinat aures.
Claudite (jam satis est) concinnos claudite cantus,
Diva coronavit Solennem Musica pompam.
Jul. 7. In die Commit. Resp. Guliel. Turner pro Gradu Doct. in Musica.

